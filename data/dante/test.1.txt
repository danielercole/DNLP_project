Certo, se la sacra scrittura non fosse per voi un’autorità colui  di cui io  sono simbolo dovrebbe dubitare fortemente.
O’ essere terreni!, o menti rozze! La volontà divina che è buona di per sé e che è il sommo bene mai si è allontanata da sé stessa
Ciò che ad essa si conforma è giusto: nessun bene creato la attrae a sé, ma essa stessa irradiandole dalla sua grazia rende buone le creature”.
Come la cicogna si rigira sopra il nido dopo aver nutrito i figli e come questi la guardino;
così fece la benedetta immagine  che sbatteva le ali mossa da tante anime, e così io alzai lo sguardo.
Volteggiando cantava e diceva: “il giudizio divino è per voi mortale tale, come a te è inintelligibile il mio canto”.
Dopo quelle fiamme lucenti di Spirito Santo si acquietarono formando ancora l’insegna che fece il popolo di Roma degno di riverenza presso il resto del mondo
l’Aquila ricominciò: “Chi non crebbe mai in Cristo non salì mai a questo regno , sia prima sia dopo che fosse crocifisso.
Ma vedi molti gridano: “Cristo! Cristo!”, che nel giorno del giudizio saranno molto più lontani da Lui, di quanto non lo sarà chi non lo conosce;
il pagano  condannerà tali cristiani, quando si divideranno le due schiere, l’una ricca in eterno l’altra misera.
Che potranno dire i persiani ai vostri re, quando vedranno aperto quel libro nel quale si scrivono tutte le loro opere spregevoli?
Lì  tra le azioni di Alberto  si leggerà quell’impresa di cui presto sarà scritto, e per la quale il regno di Boemia sarà deserto.
Lì si vedrà il dolore che sopra la Senna è procurato ai francesi avendo coniato monete false da colui che morirà colpito da un cinghiale .
Lì si vedrà la superba sete di potere, che rende folli i re di Scozia e Inghilterra, tanto da non poter rimanere dentro i propri confini.
Si vedranno la lussuria e il vivere agiato dei re di Spagna e di Boemia, che mai non conobbero e vollero conoscere il proprio valore.
Si vedranno le opere del re di Gerusalemme, segnato quelle buone con una I,  quelle malvagie con una M.
Si vedranno l’avidità e l’abilità di colui che regge la Sicilia , dove Anchise morì;
e per far meglio comprendere che uomo da poco sia, le sue colpe saranno scritte con parole abbreviate, per contenerne molte in poco spazio.
E appariranno a tutti le opere vergognose dello zio  e del fratello  che hanno disonorato una stirpe e due regni tanto nobili.
Il re di Portogallo e quello di Norvegia si conosceranno lì  e il re di Serbia, Dalmazia e Croazia che ha falsificato le monete di Venezia.
O beata Ungheria se non si lasciasse più umiliare dalla Francia! E beata la Navarra se facesse parte dei Pirenei!
E ognuno deve credere che, come anticipo di tutto ciò, già Cipro si lamenta e geme a causa della crudeltà del suo governante ,
che non si comporta diversamente dagli altri re”.
Quando il Sole che illumina tutto il mondo tramonta dal nostro emisfero, così che il giorno scompare in ogni parte
il cielo, che durante il giorno risplende solo del suo  bagliore, prontamente si fa di nuovo lucente grazie a molte stelle, nelle quali brilla una sola;
e questo fatto del cielo mi venne in mente, quando  il segno del mondo e dei suoi re tacque nel suo becco benedetto;
perciò tutte quelle splendenti luci, diventando più luminose, iniziarono canti che la mia memoria non può ricordare pienamente.
O ardore di carità che della tua gioia ti fai un manto di luce, come sembravi splendente in quegli strumenti musicali , che risuonavano soltanto di pensieri santi!
Dopo che le preziose e scintillanti anime che adornano come gemme il sesto cielo rimasero in silenzio interrompendo il loro canto angelico,
mi sembrò di udire un mormorio di un fiume che scende limpido tra un pietra e l’altra, mostrando la ricchezza della sua sorgente.
E come il suono della chitarra ha origine a partire dal collo, e come quello della zampogna dal foro attraverso cui entra i soffio d’aria,
così, quel mormorio dell’aquila salì su per il suo collo, come se fosse forato, tolto ogni indugio subito.
Qui si tramutò in voce, e quindi uscì dal suo becco in forma di parole, che il mio cuore aspettava e dentro il quale le impressi.
“La parte in me che nelle aquile terrene guarda e sopporta il sole ”, iniziò a dire, “ora si deve guardare attentamente,
perché delle anime che formano la mia figura, quelle che brillano costituendo i miei occhi, sono tra tutti i beati, i più importanti.
Colui che splende in mezzo come pupilla, fu il cantore ispirato dallo Spirito Santo , tra trasportò l’arca santa di città in città:
ora  può comprendere il valore del suo canto, che fu effetto della sua libera volontà, attraverso il premio che gli è stato dato in cambio.
Dei cinque beati che formano l’arco del ciglio superiore, colui che più si avvicina al mio becco,  consolò la povera vedova per la morte del figlio:
ora sa quanto sia caro non seguire Cristo, sia per l’esperienza di questa dolce vita , sia dell’opposta .
E colui che lo segue nell’arcata del ciglio di cui parlo, nella parte superiore, rimandò la propria con una penitenza sincera :
ora  sa che il giudizio eterno non si cambia per il fatto che la preghiera di un uomo giusto ottiene che sia rimandato a domani ciò che doveva avvenire oggi.
L’altro che viene dopo , trasferì, con buona intenzione che ebbe però cattivi effetti, l’impero in Oriente per cedere il dominio di Roma al pontefice:
ora  comprende come il male scaturito dalla sua buona azione non è stato per lui una colpa, sebbene abbia provocato la rovina del mondo.
E quello che vedi nella parte discendete dell’arcata, fu Guglielmo , rimpianto da quella regione  che soffre sotto Carlo  e Federico :
ora  sa come il cielo compiace un re giusto, e lo dimostra anche col suo aspetto splendente di luce.
Chi, sulla Terra, crederebbe che Rifeo Troiano fosse la quinta delle anime beate di questo cerchio?
Ora  sa molto di quel che il mondo terreno non può conoscere della grazia divina, anche se la sua vista non arriva in profondità”.
Come un’allodola che vola nell’aria prima cantando, e poi felicemente zitta, saziata delle ultime dolci noti del canto,
così mi sembrò l’immagine della figura  dell’eterno piacere, per il cui desiderio trasforma ogni cosa in ciò che deve essere.
E sebbene, il mio dubbio apparisse con chiarezza a quelle anime come un vetro che fa trasparire il colore che ricopre, non riuscii ad aspettare, tacendo, una risposta al dubbio,
ma dalla bocca, “Cos’è tutto ciò?”, fui spinto a dire, per la forza della sua  importanza: per cui vidi le anime brillare più intensamente per la grande gioia.
Subito dopo, con l’occhio più brillante, la benedetta aquila mi risposa per non tenermi sulle spine nel mio stupore:
“Vedo che tu credi queste cose perché io le dico, ma non comprendi la ragione; così che, seppur ci credi, ti sono oscure.
Fai come chi impara i nomi delle cose bene ma non è in grado di vederne l’essenza se qualcun’altra non gliela mostra.
Il Regno dei Cieli sopporta la violenza che viene dal caldo amore e dalla viva speranza dell’uomo che vince la volontà divina:
non come l’uomo che sopraffà un altro uomo, ma la vince perché essa vuol essere vinta, e, vinta, vince ancora una volta per la sua bontà.
La storia della prima e della quinta anima  ti fanno meravigliare, perché dimorano nella regione degli angeli, il paradiso.
Essi non morirono, come credi, pagani, ma cristiani, fermamente credenti l’uno  in Cristo venturo e l’altro  in Cristo già venuto.
Cosicchè la prima anima resuscitò dall’inferno dove non ci si può redimere e tornare a volere il bene; e ciò fu il premio di viva speranza;
viva speranza che rese efficaci le preghiere fatte a Dio affinché ella resuscitasse, cosicché potesse convertirsi al bene.
L’anima gloriosa della quale si parla  tornata per poco tempo nel suo corpo, credette in Cristo che poteva redimerla;
e credendo in Lui si infiammò in tanto ardore di carità che morendo una seconda volta fu ritenuta degna di salire in questo regno di eterna felicità.
L’altra anima  per dono di grazia che da una fontana così profonda sgorga, che mai creatura giunse a contemplarne l’origine,
rivolse tutto il suo amore, sulla terra, verso la giustizia; per cui di grazia in grazia Dio gli rivelò il mistero della redenzione futura:
perciò egli credette in quella fede, e non sopportò da quel momento più il pensiero dell’esser pagano; e ne rimproverava le genti sviate in quell’errore.
Quelle tre donne che tu vi vedesti alla ruota destra del carro,  lo tennero a battesimo più di mille anni prima che fosse istituito il battesimo.
O predestinazione divina, quanto è lontana la tua fonte da quegli sguardi che non possono vedere compiutamente Dio!
E voi, uomini mortali, siate cauti nel giudicare; poiché noi, che vediamo Dio, ancora non conosciamo tutti gli eletti alla salvezza;
E questo limite che ci è imposto è lieve per noi perché la nostra beatitudine si perfeziona in questo piacere, che la volontà di Dio è la nostra volontà”.
Così da quell’immagine divina  per rischiarare la debole vista mi fornì un piacevole rimedio.
E come il buon citarista accompagna un buon cantore con il guizzo delle corde, e da ciò il canto è reso più piacevole,
così finché l’aquila parlò, mi ricordo di aver visto le due luci benedette come due occhi che si chiudono contemporaneamente,
muovere le loro fiammelle insieme.
Già avevo rivolto gli occhi verso il volto della mia donna , e insieme ad essi la mia mente, e l’avevo allontanata da ogni altro mio pensiero.
Ed essa però non rideva; ma “se io ridessi” iniziò a dirmi, “tu ti ridurresti in cenere come successe a Semele;
poiché la mia bellezza che si accresce man mano salendo verso i cieli del Paradiso, come hai visto quanto più si sale
se non ti si mostrasse temperata, risplenderebbe tanto, che la tua facoltà visiva umana, di fronte al suo splendore sarebbe come fronda che il fulmine schianta.
Noi ci siamo innalzati al settimo cielo , il quale, congiunto ora sotto il segno del Leone, irradia la Terra insieme all’influsso di quella costellazione.
Fissa con attenzione il tuo sguardo e la tua mente, e rispecchia nei tuoi occhi l’immagine che ti apparirà in questo cielo”.
Chi sapesse qual era il piacere dei tuoi nel contemplare il beato aspetto  quando dovetti rivolgerli ad un altro oggetto,
conoscerebbe quanto mi fosse gradito ubbidire alla mia scorta celeste  mettendo sulla bilancia i miei due atteggiamenti.
All’interno del pianeta che, girando intorno alla Terra, prende il nome del suo caro re  sotto il quale governo e mancò ogni sorta di ingiustizia,
vidi io una scala dorata per il riflesso della luce ed eretta verso l’alto tanto che il mio sguardo non riusciva a seguirla.
Inoltre vidi per i gradini  scendere tante anime splendenti, che io pensai che ogni stella del cielo si fossero concentrate in quel punto.
E come per istinto naturale, le cornacchie all’alba si muovno insieme per scaldare le piume indolenzite;
e alcune si allontanano senza ritornare, altre ritornano al luogo dove si sono mosse, e altre rimangono lì roteando intorno;
così mi sembrò che fosse il modo di comportarsi di quelle anime sfavillanti, discese insieme, non appena raggiunsero un certo gradino della scala.
E quell’anima che si fermò più vicino a noi, diventò così luminosa, che io pensando dicevo: “Io vedo bene quant’è la carità che tu mi mostri”.
Ma quella  da cui io aspetto sempre consigli sul modo e sul momento di parlare e di tacere, rimase immobile; perciò io faccio bene a non domandare anche se controvoglia.
Perciò ella, che vedeva in Dio la ragione del mio stare zitto, mi disse: ” Sazia il tuo ardente desiderio di conoscenza”.
E io allora iniziai: “Io non sono degno per mio merito, che tu mi risponda; ma in nome di colei che mi concede di domandarti,
spiegami la ragione per cui sei così vicina a me o anima santa che ti circondi, nascondendoti dentro la tua beatitudine;
e dimmi perché in questo cielo non risuona la dolce musica celestiale del Paradiso, che nei cieli inferiori così devotamente riecheggiano”.
“I tuoi sensi di udito e vista sono mortali” mi rispose; “per cui qui non si canta per la stessa ragione per cui Beatrice non ride.
Io sono sceso giù per i gradini della scala santa, soltanto per accoglierti con le mie parole e con la luce che mi avvolge;
non fui più sollecita per un particolare affetto per te; poiché quassù maggiore o uguale amore ferve  così come ti mostra il loro fiammeggiare.
Ma l’amore verso Dio, che ci rende pronte esecutrici della volontà della Provvidenza divina; sorteggia per ciascuna il suo compito, come puoi vedere”.
“Capisco” dissi io “o anima beata, come in questo cielo il libero amore divino è sufficiente per esaudire i voleri della Provvidenza eterna;
ma questo è il punto che mi riesce arduo da intendere, perché tu sola sei stata predestinata, tra le tue compagne, a questo compito”.
E non feci in tempo a completare il discorso, che quell’anima luminosa iniziò a girare su se stessa facendo perno del suo punto mediano;
poi rispose tramite la carità che stava dentro alla luce: “la luce divina penetra in me attraverso lo splendore luminoso di cui sono fasciato,
la cui virtù aggiunta alla mia intelligenza mortale, m’innalza sopra me stesso a tal punto che vedo la somma essenza divina da cui deriva quella luce.
Di qui deriva la gioia che mi fa brillare; perché il fulgore della mia fiamma è pari alla mia capacità di vedere Dio.
Ma neppure l’anima più splendente del cielo, neppure quel Serafino che più fissa il suo sguardo in Dio, non potrà soddisfare la tua domanda;
poiché quello che tu chiedi si inoltra tanto nel mistero della volontà divina, che rimane inaccessibile alle menti di ogni creatura .
E quando tornerai nel mondo mortale, riferisci queste parole, cosicché l’uomo non ardisca più a penetrare questo mistero.
L’intelletto umano, che qui  risplende, in Terra è offuscato ; quindi puoi capire come laggiù può fare ciò che qui non è concesso neppure una volta assunto in cielo”.
Così le sue parole mi frenarono, tanto che io abbandonai la questione, e mi ritrassi a chiedere con umiltà chi fosse quell’anima.
“Tra le due coste d’Italia  sorgono i monti , non molto distanti dalla tua patria , così alti che superano in altezza  dove si formano i tuoni
e formano un’altura che si chiama Catria, ai cui piedi si trova un monastero, che da lungo tempo è consacrato solo al culto di Dio”.
Così cominciò il suo terzo discorso; e poi, continuando, disse: “In quell’eremo mi dedicai con così salda vocazione al servizio di Dio,
che pur nutrendomi solo con cibi scarni trascorrevo tranquillamente estati e inverni, appagato dalla vita contemplativa.
Quel chiostro era solito fornire al Paradiso un fertile numero di anime; e ora è diventato sterile, cosicché presto si dovrà rivelare per ciò che è.
In quel luogo io fui Pietro Damiano, e fui conosciuto come Pietro Peccatore nella chiesa sul lido Adriatico .
Mi rimanevano da vivere pochi anni, quando fui chiamato ed eletto cardinale, titolo che oggi si affida sempre più ai corrotti.
Pietro e Paolo, vaso dello Spirito Santo vissero in umiltà e in povertà accettando il cibo offerto loro in qualunque casa.
Ora, i moderni pastori pretendono accompagnatori e portantini intorno e dietro di sé tanto sono pesanti!
Coprono i loro cavalli dei loro mantelli, tanto che sotto di essi si trovano non una ma due bestie: “oh pazienza divina che tolleri tanta vergogna!”.
A queste parole io vidi molte anime a mano a mano scendere dalla scala e gironzolare, e ogni giro le rendeva più luminose.
Intorno a quest’anima  vennero a fermarsi, e fecero un grido così potente, che sulla Terra non potrebbe essere paragonato:
né io lo compresi tanto mi colpì il tuono.
Sopraffatto dallo stupore, a Beatrice mia guida mi rivolsi, come un fanciullo che sempre corre dalla madre in cui confida maggiormente;
e lei come una madre, che aiuta subito il figlio impaurito e ansimante con la sua voce che suole infondergli coraggio,
mi disse: ” Non sai tu che sei in Paradiso? E non sai tu che quassù è tutto santo, e ciò che qui si fa deriva dal desiderio d’amore?
Adesso puoi capire come ti avrebbero sopraffatto il canto dei beati e la mia risata, dal momento che il solo grido ti ha sconvolto;
nel quale  se avessi inteso le sue parole, già conosceresti la vendetta divina contro i cattivi pastori che vedrai prima di morire.
Il castigo divino non giunge né troppo presto né troppo tardi, fuorché nel parere di colui che desiderandolo o temendolo lo aspetta.
Ma girati a guardare le altre anime; poiché vedrai molti spiriti illustri, se, come io ti dico, rivolgi lo sguardo”.
Come volle lei, girai lo sguardo, e vidi cento sfere che reciprocamente si abbellivano tutte insieme con i loro fulgori.
Io stavo come colui che trattiene dentro di sé lo stimolo del desiderio, e non osavo domandare, tanto era il mio timore;
e la più grande e splendente di quelle gemme si fece avanti, per dirmi chi era, saziando la mia curiosità.
Quindi udii da lei: “Se tu potessi vedere, come la vedo io, la carità che arde dentro di noi, avresti già espresso liberamente il tuo pensiero.
Ma perché tu, indugiando, non tardi a raggiungere la meta finale del tuo viaggio, io risponderò alla domanda soltanto pensata, dato che temi di esprimerla.
Quel monte sulle cui pendici sorge Cassino fu abitato fin sulla cima un tempo da gente pagana e poco disposta a convertirsi;
e io sono colui che per primo portò lassù il nome di Cristo che in Terra rivelò la verità che ci avvicina al cielo, innalzandoci;
e tanta grazia brillò su di me, che io liberai i borghi circostanti dal culto falso che aveva ingannato il mondo.
Queste altre anime contemplanti furono uomini, infiammati da quell’ardore che fa nascere i pensieri celesti e le opere più pie.
Qui c’è Macario, qui c’è Romualdo, questi sono i miei fratelli che vissero con fermezza e coerenza dentro i monasteri del mio ordine”.
E io a lui: “L’amore che dimostri parlando con me, e l’aspetto benigno che vedo e noto in tutti voi che ardete di carità,
mi ha riempito così di fiducia come fa la rosa che si apre al sole e dimostra tutta la sua bellezza.
perciò ti prego, e tu, padre, accertati che io sia degno di ricevere tanta grazia, che io ti veda la tua figura scoperta dalla luce”.
Per cui egli: “Fratello, il tuo solenne desiderio sarà soddisfatto nell’ultimo cielo , dove si compiono tutti i desideri e anche il mio .
Là ciascun desiderio è compiuto, maturato e interamente realizzato; solo in quel cielo ogni parte sta dov’era dall’eternità,
perché non si estende nello spazio fisico e non ha i poli; e questa nostra scala sale fin lassù, per cui la sua cima si sottrae alla tua vista.
Fin lassù il patriarca Giacobbe la vide  porgere la sua cima, quando gli apparve così carica di angeli in sogno.
Ma, adesso, per salirla, nessuno alza i piedi da terra e la regola del mio ordine è rimasta inascoltata rimanendo solo come spreco la carta su cui fu scritta.
Le mura che erano solite ospitare monaci santi sono diventate grotte infami, e le tonache monacali sono  sacchi di farina guasta.
Ma neppure l’usura tanto non si erge contro la volontà di Dio, quanto quell’avidità che rende così folle il cuore dei monaci;
poiché tutto ciò che la Chiesa custodisce, tutto è della gente povera che invoca Dio; non è beneficio dei parenti o delle concubine dei chierici.
La natura umana è tanto debole, che giù sulla Terra un buon proposito non dura tanto tempo quanto dalla ghianda nasca una quercia.
Pietro fondò la Chiesa senza oro né argento, e io con preghiera e digiuno, e Francesco fondò con umiltà il suo ordine.
E se guardi le origini di ciascun ordine religioso, e poi consideri quanto ciascuno se ne sia allontanato, tu vedrai che niente è rimasto come prima.
Tuttavia far cambiare il corso del fiume Giordano e far aprire le acque del Mar Rosso, quando volle Dio, fu più mirabile di quanto sarà l’intervento divino in questa situazione”.
Così mi disse, e poi si ritirò alla sua compagnia di anime, che si strinsero in un solo gruppo; poi come un turbine salì roteando.
La dolce Beatrice mi spinse allora a seguirle per quella scala con un amorevole gesto, così la sua virtù vinse la mia natura umana;
e sulla Terra dove si sale e si scende con forze naturali, mai ci fu un movimento così veloce da potersi uguagliare al mio volo.
Possa io tornare, o lettore, a quel devoto trionfo celeste per il quale io piango spesso i miei peccati e mi percuoto il petto ,
tu non saresti stato in grado di mettere il dito nel fioco e toglierlo, per il calore, in così poco tempo quanto quello in cui io raggiunsi la costellazione dei Gemelli.
O gloriose stelle, o luci impregnate di grande virtù, da cui io riconosco aver ricevuto tutto il mio ingegno, quale che esso sia,
nasceva ed era congiunto con voi il sole, padre di ogni vita mortale, quando io per la prima volta respirai l’aria toscana;
e poi, quando mi fu concessa la grazia di salire al cielo che voi occupate girando, mi toccò in sorte la vostra regione celeste.
La mia anima ora sospira devotamente a voi, per acquistare quella virtù che gli occorre per superare l’estrema prova che mi aspetta.
“Tu sei così vicino a Dio ” iniziò a dirmi Beatrice, ” che devi avere i tuoi occhi puri e penetranti;
e perciò, prima che ti inoltri più dentro, guarda in basso, e considera quanta parte del mondo hai già sotto i piedi;
cosicché il tuo cuore, quanto più gli è possibile si avvicini gioioso alla folla trionfante  che si aggirano liete per questa sfera celeste”.
Con lo sguardo attraversai di nuovo tutte quante i sette cerchi celesti, e vidi la sfera terrestre così piccola che sorrisi della sua meschina apparenza;
e ormai concordo con l’opinione di coloro che più la disprezzano, e ritengo che sia virtuoso colui che rivolge i suoi pensieri ad altro .
Io vidi la Luna, figlia di Latona, illuminata e senza quelle macchie che avevo un tempo attribuite, erroneamente, alla rarità e densità del suo corpo.
Sopportai la vista del sole tuo figlio, o Iperione, e vidi come in prossimità di esso si muovano i pianeti di Maia e di Dione.
Di lì vidi la luce di Giove tra il freddo di Saturno, suo padre, e il caldo di Marte, suo figlio: e compresi da lì il movimento irregolare che fanno quei pianeti.
E tutti e sette  mi mostrarono quanto sono grandi e quanto sono veloci, e la distanza che li separa.
La Terra abitata che ci rende tanto feroci, volgendomi io intorno ad essa con il segno dei Gemelli, mi apparve tutta dalle montagne ai mari.
Poi rivolsi il mio sguardo agli occhi di Beatrice.
Come l’uccello tra i suoi amati rami, dopo aver riposato nel nido dei suoi piccoli nella notte buia che ci rende oscure le cose,
che, per vedere i suoi amati figli e per cercare il cibo con cui nutrirli, lavoro che gli risulta gradito seppur faticoso,
anticipa il tempo posandosi su un ramo scoperto e con impaziente desiderio attende il Sole guardando fisso che nasca l’alba;
così la mia Beatrice stava dritta e attenta rivolta verso quella parte del cielo sotto la quale il Sole sembra rallentarsi:
cosicché, vedendola io assorta e ansiosa, divenni come colui che, desiderando qualcosa che non ha, sperando di ottenerlo, appaga il suo desiderio.
Ma trascorse poco tempo tra i due momenti, tra la mia attesa, intendo, e il vedere il cielo schiarirsi a poco a poco sempre di più;
e Beatrice disse: “Ecco le anime redenti che celebrano il trionfo di Cristo e costituiscono il frutto delle influenze celesti di questi cieli rotanti!”
Mi sembrò che il suo viso tutto si infiammasse, e aveva gli occhi così pieni di gioia, che è necessario passare avanti senza farne parola.
Così come nelle serene notti di luna piena la luna  sorride tra le altre stelle eterne che in ogni angolo illuminano il cielo,
vidi sopra migliaia di anime luminose una luce che tutte quante le altre illuminava, come il nostro  accende le stelle;
e attraverso la vivida luce traspariva la sorgente luminosa così tanto chiara, per i miei occhi, che non riuscivano a sostenerla.
O Beatrice, mia dolce cara guida! Ella mi disse: “Ciò che ti sopraffà è una virtù da cui nulla può ripararsi.
Questa è la sapienza e la potenza che aprì la strada tra cielo e terra, della quale ci fu già una lunga attesa”.
Come il lampo si sprigiona dalla nuvola accrescendosi tanto da non entrare più nella nube, e, uscendo dalla sua natura arriva sulla terra,
così la mia mente, accresciutasi con quei cibi spirituali, uscì da sé stessa, cosicché non so ricordare che successe dopo.
“Apri gli occhi e guarda cosa sono io: tu hai visto cose tali che ti sei fatto potente abbastanza da sostenere il mio riso”.
Io ero come colui che ritorna in sé dopo una visione già dimenticata e che si ingegna invano per riportarla alla mente,
quando udii questa proposta degna di tanta gratitudine, che non potrà mai cancellarsi dal libro che registra il passato .
Se adesso suonassero tutte le lingue che Polimnia con le sue sorelle  usarono, rendendole più ricche con la loro ispirazione,
per venirmi in aiuto, non arriveremmo a descrivere che la millesima parte della realtà, parlando del santo sorriso e di quanto faceva risplendere il suo santo aspetto;
e così, descrivendo il paradiso, è necessario che il sacro poema salti alcuni particolari, come chi trova il suo cammino ostacolato.
Ma chi considerasse il tema difficile e le spalle mortali che se ne fanno carico, non biasimerebbe quest’ultimo se cede sotto il peso:
non è adatta a una piccola barca ciò che l’ardita nave del mio ingegno va affrontando, né ad un timoniere che voglia risparmiare le proprie forze.
“Perché il mio viso ti attrae a sé, cosicché tu non ti giri verso i cori dei beati che fioriscono sotto i raggi di Cristo?
Qui c’è la Vergine  in cui la parola divina si fece carne; qui ci sono i beati  che invitano a seguire la strada della santità”.
Così disse Beatrice; e io che ero ben disposto verso i suoi consigli, ritornai ad affrontare la prova per i miei deboli occhi.
Come i miei occhi, protetti dall’ombra videro un prato di fiori illuminato da un raggio solare filtrante limpido da uno squarcio nella nuvola;
così io vidi diversi gruppi di anime splendenti, folgorate dall’alto da raggi ardenti, senza vederne però la fonte di luce.
O benigna virtù  che riempi di luce i beati, ti sollevasti verso l’Empireo, per far spazio ai miei occhi incapaci di sostenere la tua luminosità.
Il nome del bel fiore  che io sempre invoco sia di mattina sia di sera, tutto mi raccolse l’animo per distinguere la luce più intensa.
E non appena mi si impresse in entrambi gli occhi l’intensità e la quantità della vivida stella che lassù supera i beati in splendore, come quaggiù in virtù,
attraverso il cielo scese una fiaccola, che aveva forma circolare come di una corona, e la circondò girando intorno a lei.
Qualunque melodia più dolce che suoni quaggiù sulla Terra e che attragga a sé l’anima , sembrerebbe una nube squarciata da un tuono,
comparata al suono di quel canto dell’angelo che di sé faceva corona alla gemma più preziosa  di cui l’Empireo si adorna rischiarandosi di luce.
“Io sono angelo ardente di carità, che circondo roteando la creatura eletta della quale il ventre fu dimora di Cristo, nostro desiderio;
e continuerò a girare, donna del cielo fino a che tu tornerai, seguendo tuo figlio, all’Empireo e renderai più fulgida la sfera suprema poiché ci entri”.
Così terminava il canto emesso da quella luce circolare e rotante, e tutte le altre anime facevano risuonare il nome di Maria.
Il nono di tutti i cieli che come un mantello avvolge il mondo e che arde e più si ravviva nello spirito di Dio e nelle sue leggi,
aveva la sua superficie concava tanto distante sopra di noi, che la sua sembianza, dal punto in cui ero, ancora non mi era visibile:
perciò i miei occhi non ebbero la potenza di seguire la fiamma coronata di Maria che si elevò verso suo figlio .
E come un bambino che verso la mamma tende le braccia, dopo aver preso il latte, per l’affetto che impulsivamente si manifesta;
così ciascuna di quelle luci si protese verso l’alto con la sua fiamma, cosicché tutto l’amore che queste provavano per Maria mi fu chiaro.
Quindi rimasero lì al mio cospetto, cantando così dolcemente “Regina Celi”, che mai riuscì a dimenticare il diletto che mi provocarono.
Oh quanto è grande la beatitudine che risplende in quelle anime santissime che furono sulla terra abili seminatrici di bene!
In paradiso si vive e si gode dei meriti che si hanno accumulati durante l’esilio terreno e disprezzando le ricchezze fallaci.
In paradiso trionfa con il figlio di Dio e con Maria, per la propria vittoria sul peccato, con l’Antico e col Nuovo Testamento,
colui che tiene le chiavi di quel regno glorioso .
“O convitati prescelti alla mensa celeste dell’Agnello di Dio, il quale vi nutre spiritualmente così che il vostro appetito sia sempre appagato,
poiché, per una speciale grazia divina, costui  pregusta le briciole che cadono dalla vostra mensa, prima che sopraggiunga il tempo della morte terrena,
considerate il suo desiderio immenso  e dissetatelo un poco: voi bevete in eterno da quella fonte da dove proviene ciò che lui pensa”.
Così disse Beatrice; e quelle anime gaie diventarono luci sferiche rotanti intorno ad un asse immobile, fiammeggiando fortemente come comete.
E come le ruote del meccanismo di un orologio girano con differente velocità tanto che, a chi le osserva, il primo sembra quasi non si muova e l’ultimo  volare;
così quelle corone che danzavano in modi differenti, in tondo, mi mostravano chiaramente il loro maggiore o minore grado di beatitudine.
Da quella corona di anime che mi appariva più splendente, vidi io staccarsi una luce così fulgida che non vi lasciò dentro nessuna più brillante;
e tre volte intorno a Beatrice ruotò intonando un canto così divino, che la mia mente non mi permette ricordarlo.
Perciò la mia penna tralascia questa parte e non lo scrive; perché la nostra immaginazione , e pure la parola, è troppo insufficiente per riuscire descriverne le sfumature.
“O santa sorella che così devota ci preghi, e con l’ardore del tuo amore mi sciogli e stacchi da quella beata schiera di anime”.
Quando si fu fermato, la luce santa rivolse a Beatrice il fiato , che parlò così come io ho detto.
Ed ella: ” O luce eterna del grande Pietro a cui Dio lasciò le chiavi  che egli aveva portato sulla Terra, metti alla prova costui circa questioni essenziali e secondarie
come tu desideri, riguardo a quella virtù della fede, che ti consentì, poiché così piena, di camminare sopra le acque del mare.
Non ti è oscuro se egli possiede le tre virtù teologali, carità, speranza e fede, poichè fissi il tuo sguardo qui dove ogni cosa si vede raffigurata ;
ma poiché il Paradiso si è popolato per effetto della fede vera, per glorificarla, è giusto che a lui  tocchi di parlarne”.
Così come lo studente si prepara mentalmente e non parla finchè il maestro non gli ponga la questione, per confermarla e non per portarla a compimento,
così mi preparavo io con ogni argomentazione mentre che essa parlava, per essere pronto ad un tale esaminatore  e ad un tale argomento.
“Rispondi, buon cristiano, fatti riconoscere , cos’è la fede?”. Allora io alzai la fronte verso quel lume da dove uscivano queste parole;
poi mi rivolsi a Beatrice, ed essa prontamente mi fece cenno perché io esprimessi liberamente i pensieri che nascevano dentro di me.
“La Grazia che mi permette di far professione della mia fede”, iniziai a dire io, “di fronte al suo primo paladino , faccia sì che i miei pensieri siano bene espressi”.
E continuai: “Come ci ha lasciato scritto la penna del tuo caro fratello , o padre, che insieme a te mise Roma sulla retta strada,
la fede è il principio su cui si fonda la speranza e la dimostrazione delle cose che non sono visibili; e questa sembra a me la sua essenza”.
Allora sentii: ” Tu pensi correttamente, se comprendi bene perché san Paolo pose la fede prima come sostanza e poi come argomento”.
E io subito dopo: “I misteri divini profondi che qui in Paradiso mi si rivelano mostrandomi il loro aspetto, agli occhi dei mortali sulla Terra sono così inaccessibili,
che la loro esistenza è solo un atto di fede, sulla quale si fonda l’alta speranza di beatitudine; e perciò alla fede è data la denominazione di sostanza.
E da questa fede dobbiamo argomentare senza ricorrere ad altre prove sensibili; perciò essa ha il valore di prova”.
Allora mi sentii dire: “Se tutto ciò che si apprende sulla terra come insegnamento, fosse inteso allo stesso modo, non resterebbe spazio per discussioni filosofiche”.
Così parlò quel lume ardente di carità; e poi aggiunse: “E’ stata da te esaminata così bene la lega e il peso di questa moneta:
ma adesso dimmi se tu ne sei provvisto nella tua borsa”. E io risposi: “Si, la possiedo, così splendente e così intatta, che nel suo conio non c’è nulla che mi faccia dubitare”.
Subito dall’intensa luce che lì risplendeva uscirono queste parole: “Questa gemma preziosa sopra la quale si fonda ogni virtù,
da chi e come ti fu donata?” E io: “L’abbondante pioggia di ispirazione dello Spirito Santo che si è diffusa nelle pagine del Vecchio e del Nuovo Testamento,
è argomento che mi ha dimostrato la realtà della fede così efficacemente che confronto ad essa ogni altra dimostrazione sembra sciocca”.
Io sentii poi: “L’Antico e il Nuovo Testamento, che come dici, dimostrano la fede perché ritieni ispirati dalla parola di Dio?”
E io: “La prova che mi dimostra questa verità è costituita dalle opere che la confermarono e che non possono dipendere dalla natura umana”.
Mi fu risposto così: “Dimmi, chi ti assicura che quei miracoli esistettero? Quella stessa cosa che si vuole dimostrare, non altri, ma solo i libri ti giurano”.
“Se il mondo si convertì al Cristianesimo” dissi io “Senza bisogno di miracoli, questo stesso fatto è tale  che tutti gli altri non sono nient’altro che la centesima parte;
poiché tu ti mettesti all’opera povero e privo di mezzi, per fondare la chiesa, buona pianta che un tempo fu vite e che ora è diventata corrotta”.
Finito questo dialogo, la divina corte dei beati intonarono divisi in cerchi un “Dio laudamo” secondo la dolce melodia che si canta in Paradiso.
E san Pietro che così, con domande, mi aveva messo alla prova, e già mi aveva condotto, al momento conclusivo dell’esame,
riiniziò: “La Grazia divina che guida la tua mente con amore, ti ha suggerito fino a qui come si doveva aprire la bocca,
cosicché io approvo ciò che fuori dalla tua bocca emerse: ma devi esprimere ciò che credi, e da dove hai attinto le tue credenze”.
“O santo padre, che vedi le verità in cui che credesti così da farti vincere, nella corsa verso il sepolcro, gambe più giovani ”
Io incominciai, “Tu vuoi che io mostri l’essenza della mia prima fede e anche la sua origine.
E io rispondo: “Io credo in un Dio solo ed eterno, che muove tutto il ciielo, non moto se stesso, ma  con amore e desiderio.
E di questa mia fede non ho io soltanto prove fisiche e metafisiche, ma mi dà esso anche la verità che dal cielo discende
attraverso Mosè, i profeti, i salmi, il vangelo, e voi che scriveste dopo che lo Spirito Santo luminoso vi rese santi.
E credo nelle tre persone eterne  e ritengo queste un’essenza sia una sia trina, che sopporta e che ammette insieme il singolare ed il plurale.
Da questa misteriosa condizione divina che io ora ho affrontato, la mente mi imprime più volte l’evangelica dottrina.
Questo punto è il principio, questa è la scintilla che si espande poi in fiamma vivace, e mi illumina come una stella del cielo”.
Come il padrone che ascolta ciò che lo aggrada, e di conseguenza abbraccia il servo, rallegrandosi per la notizia, non appena finisce di parlare;
così cantando e benedicendomi, mi strinse tre volte, appena io tacqui, la luce apostolica per ordine del quale
io avevo parlato finora; tanto gli piacquero le mie risposte!
Se mai avverrà che il sacro poema nel quale hanno contribuito sia il Cielo sia la Terra, che mi ha tenuto impegnato per molti anni,
vinca la crudeltà che mi chiude fuori dal bell’ovile  dove io da agnello  dormii odiato dai nemici, come lupi che gli fan guerra;
ormai con voce ben diversa, e con altri capelli  ritornerò lì come poeta, e sulla fronte del mio battesimo  riceverò la corona di alloro;
poiché lì  io entrai nella fede, che rende gradite le anime a Dio, e in seguito Pietro girò intorno alla mia fronte con la sua luce in segno di approvazione.
Poi un’altra luce si mosse verso di noi da quella corona di beati da dove era uscito il primo dei vicari di Cristo in Terra;
e Beatrice, piena di gioia, mi disse: “Guarda, guarda: ecco il santo per cui sulle Terra si va in pellegrinaggio in Galizia ”.
come quando il piccione si avvicina al compagno, l’uno e l’altro manifestano il proprio affetto, girando e facendo il verso;
così io vidi l’uno  essere accolto dall’altro  principe glorioso, lodando il cibo spirituale che in paradiso li nutre.
Ma dopo che il vicendevole rallegrarsi fu terminato, ciascuno in silenzio si fermò davanti a me, splendente tanto da costringere il mio volto a chinarsi.
Allora Beatrice disse ridendo “Oh anima gloriosa da cui fu esaltata la liberalità di questa celeste reggia ,
in questo cielo fai risuonare la speranza: tu la conosci bene, poiché tante volte la rappresenti, quante Gesù mostrò la sua predilezione ai suoi tre apostoli”.
“Alza la testa e lasciati rassicurare; poiché ciò che arriva quassù dal mondo mortale c’è bisogno che si perfezioni adeguandosi al nostro splendore”.
Questo incoraggiamento mi arrivò dalla seconda anima lucente; quando verso i due apostoli io alzai gli occhi, che prima erano stati costretti ad abbassarsi per il troppo splendore.
“Poiché il nostro imperatore, per singolare grazia, vuole che tu, prima di morire ti presenti nell’aula più segreta con la sua corte,
cosicché tu, dopo aver contemplato il paradiso per com’è, possa ravvivare in te stesso e negli altri, descrivendolo, la speranza che in terra accende gli animi con l’amore,
dimmi cos’è la speranza, dimmi in che misura se ne adorna la tua anima e da dove ti venne”. Così seguitò dicendo ancora la seconda luce.
E Beatrice che mi guidò nella mia ascesa a un così alto volo in paradiso, mi precedette nel rispondere, dicendo così:
“Non esiste fra i Cristiani alcuna creatura con più speranza di quanta ne abbia costui, com’è scritto nella mente di Dio, Sole che illumina tutti noi beati:
Perciò a lui è concesso di uscire dal mondo terreno per arrivare alla Gerusalemme celeste, per vedere, prima che sia terminato il tempo assegnato alla sua milizia terrena.
Intorno agli altri due quesiti che gli hai posto, non per sapere ma perché lui stesso possa raccontare quanto questa virtù tu abbia a cuore,
lascio a lui che ti risponda, poiché non gli risulterà difficile né sarà occasione di vanagloria; ed egli stesso a ciò risponda, e lo sostenga in questo compito alla grazia di Dio”.
Come uno scolaro che asseconda il maestro presto e volentieri in ciò in cui è ben preparato, affinché sia dimostrata la propria preparazione,
“la speranza” dissi io “è una fiduciosa attesa della gloria futura, che nasce dalla grazia divina e dal merito precedente .
Da molti testi  mi viene questa luce di sapienza; ma ciò che prima la stillò nel mio cuore fu l’autore dei Salmi.
“Sperino in te coloro che conoscono il tuo nome” Dice egli nella sua lode a Dio: E come fa a non conoscerlo chi ha la fede cristiana?
Tu m’infondesti la speranza, con la parola e in seguito con l’epistola; cosicché il mio cuore trabocca di virtù, e io posso riversarlo nei cuori altrui”.
Mentre io parlavo così, nel cuore di quella fiamma luminosa si intravide un bagliore improvviso e rapido come un baleno.
Quindi disse: “L’amore di cui io ardo ancora per la virtù che mi accompagnò fino al martirio e alla morte,
mi spinge a parlare con te che mostri di amarla; e mi piace che tu parli di ciò che attendi in virtù della speranza stessa”.
E io risposi: “Il Nuovo e l’Antico Testamento indicano la meta, questa meta che io ho raggiunto  mi dà la certezza della speranza stessa.
Dice Isaia che ciascuna delle anime elette nella sua terra otterrà una doppia veste; e la loro terra è questa eterna beatitudine.
E tuo fratello  conferma questa rivelazione in maniera più elaborata e complessa , quando parla delle anime avvolte in bianche vesti”.
E, verso la fine di questo discorso, si sentì per prima cosa sopra di noi “sperino in te”; al quale tutte le corone di anime risposero.
Poi tra di loro una luce si schiarì facendosi così splendente che se il Cancro avesse una tale stella luminosa, per un mese intero non avremmo più notte d’inverno.
E come una lieta fanciulla si alza ed entra nelle danze, solo per fare onore alla novella sposa, e non per vanità,
così io vidi quell’anima più luminosa avvicinarsi verso i due apostoli che danzavano a ritmo come si conviene al loro ardore di carità.
Si unì a loro nel coro e nella danza; e Beatrice li guardava, come una sposa silenziosa e immobile.
“Costui è l’apostolo Giovanni che posò il capo sul petto di Cristo che dall’alto della croce lo elesse al grande incarico”
Mi disse così Beatrice e neppure mentre pronunciava le sue parole distolse mai lo sguardo dalla corona di anime.
Come colui che aguzza la vista e cerca di vedere il Sole eclissarsi un po’, e che, per vedere, diventa cieco;
così feci io di fronte a quell’ultima anima mentre mi fu detto: “Perché ti sforzi per vedere qualcosa che non c’è?
In Terra riposa il mio corpo e vi rimarrà insieme con tutti gli altri, finché il numero di beati raggiunga la quantità stabilita da Dio.
Con la doppia veste  ci sono soltanto in paradiso i due che hai visto salire ; e così tu riferirai sulla Terra”.
A queste parole la corona di luci si fermò e insieme anche la dolce armonia prodotta dal suono delle loro tre voci,
così come, per evitare la fatica o il pericolo, i remi di una nave, che prima colpivano l’acqua, si fermano tutti insieme al suono di un fischio.
Ah quanto rimasi sorpreso nella mente quando mi voltai per vedere Beatrice, poiché non potevo vederla, benché io fossi
accanto a lei e in Paradiso!
Mentre io ero incerto a causa della mia vista spenta, dalla fulgida luce che mi aveva abbagliato uscì una voce che catturò la mia attenzione,
dicendo: mentre attendi di riacquistare il senso della vista che hai consumato fissandoti su di me, è opportuno che compensi questa mancanza con l’esercizio della ragione.
Dunque comincia; e dimmi l’anima tua a quale fine aspira, e fai conto che sia la tua vista in te temporaneamente smarrita e non perduta per sempre;
perché Beatrice, che per questa divina regione  ti guida, ha nel suo sguardo la virtù che ebbe la mano di Anania”.
Io dissi: “Presto o tardi, a suo piacimento, venga il rimedio ai miei occhi che furono come le porte attraverso le quali essa penetrò nel mio animo con quel fuoco di amor di cui io sempre ardo.
Il bene che rende beata questa corte, Dio, è principio e fine di tutto il mio amore sia per le cose importanti sia per le meno importanti”.
Quella stessa voce che mi aveva tolto la paura dall’improvviso abbagliamento, mi incoraggiò di nuovo a parlare;
e disse: “Il tuo pensiero dev’essere chiarito filtrandolo ad un setaccio sempre più sottile: ti conviene dire chi indirizzò l’arco del tuo amore a così alto segno ”.
E io: “Tale amore conviene che si infonda nella mia mente attraverso sia filosofici argomenti sia l’autorità della sacra scrittura che dal cielo scende;
poiché il bene, quando è inteso come tale accende amore di sé, e un amore tanto grande quanta più bontà comprende in sé stesso.
Dunque la mente di ogni uomo, che, amando, discerne la verità insita in questa prova, necessariamente si deve rivolgere verso quell’essenza
che di tanto supera tutte le altre in bontà, al punto che ogni bene all’infuori di essa è solo un riflesso di tutto ciò che deriva dalla sua luce.
Tale verità è chiarita alla mia mente da quel filosofo che spiega come Dio sia il principio di amore a cui tendono tutte le anime create immortali.
Lo dimostra la voce stessa di Dio, autore del mondo, che dice a Mosè, parlando di sé stesso, “Io ti mostrerò ogni bene”.
Me lo dimostri anche tu ancora, incominciando il tuo libro che, più di ogni altro annuncio, svela sulla Terra il mistero del Cielo”.
E io udii: “Per gli argomenti della ragione umana e per l’autorità della Sacra Scrittura il supremo dei tuoi amori si indirizza come a suo oggetto, a Dio.
Ma dimmi ancora se tu ti senti attratto verso di lui, cosicché tu manifesti con quanti denti tu sei morso da questo amore”.
Non mi rimase nascosta la sacra volontà dell’aquila di Cristo, anzi mi accorsi subito dove voleva condurre la mia professione di carità.
Perciò ricominciai: “Tutti quegli stimoli che invitano il cuore a rivolgersi a Dio, sono venuti in soccorso ad alimentare la mia carità:
perché l’essenza del mondo e di me stesso, la morte che egli sostenne per la mia salvezza, e ciò che ogni fedele spera come spero io,
Insieme alla già detta conoscenza della verità, tutti questi motivi mi hanno sottratto al mare tempestoso degli amori fallaci verso il sicuro approdo del vero amore.
Io amo così tanto le creature di cui si adorna l’orto dell’eterno ortolano , quanto esse  partecipano della sua bontà”.
non appena io tacqui, un dolcissimo canto risuonò nel paradiso, e Beatrice insieme alle altre anime diceva: “Santo, Santo, Santo!”
E come di fronte a una intensa luce improvvisa l’uomo si sveglia perché lo spirito visivo che corre dal cervello alla pupilla lungo il nervo,
e così svegliato non capisce ciò che vede, è tanto privo di coscienza repentina finché non recupera la facoltà percettiva;
così Beatrice allontanò ogni ombra dai miei occhi con la luce raggiante dei suoi, che risplendeva da più di mille miglia:
per cui da quel momento vidi meglio di prima; e quasi stupito domandai chi fosse quella quarta anima luminosa che vidi tra noi.
E Beatrice: “Dentro questa luce contempla amorosamente il suo creatore, la prima anima, che fu la prima ad essere creata da Dio”.
Come il ramo che piega la sua cima al soffio del vento, e poi si raddrizza per la propria inclinazione naturale a levarsi,
così feci io mentre che questa parlava, per lo stupore, e poi ripresi coraggio poiché ardevo dal desiderio di parlare.
E iniziai: “Oh uomo che fosti creato solo e già adulto, oh padre antico di fronte al quale ogni sposa è anche figlia e nuora,
ti supplico con tutta la devozione che possiedo affinché mi parli: tu vedi in Dio cosa desidero da te, e per ascoltare prima le tue parole non ti pongo la mia richiesta”.
Come un animale coperto con un panno si agita confusamente, cosicché i suoi istinti necessariamente si svelano a chi guarda perché l’involucro che lo fascia rivela i suoi movimenti;
così l’anima di Adamo mi faceva trasparire dalla coperta di luce quanto essa fosse lieta di soddisfarmi.
Così disse: “Sebbene tu non l’abbia espressa , distinguo bene ciò che desideri, meglio di qualunque cosa che ti è più certa;
poiché io la vedo nello specchio della mente divina che fa di sé riflesso di altre cose, senza che nessuna possa riflettere lui  intensamente.
Tu vuoi sentire da quanto tempo Dio mi ha posto nel giardino divino  dove costei  ti ha permesso di salire attraverso i cieli,
e quanto fu amato per i miei occhi, e quale fu la vera ragione  della grande ira , e quale la lingua che usai e creai.
Ora, figlio mio, la ragione dell’esilio dall’Eden non fu il fatto di aver mangiato il frutto proibito in sé, ma l’aver voluto oltrepassare il limite che mi era stato assegnato.
Dal limbo da cui Beatrice chiamò Virgilio , desiderai di salire a questo celeste concilio  quattromila trecento due anni;
e prima , finchè vissi sulla terra, vidi il Sole ripercorrere la sua strada novecento trenta volte.
La lingua che io parlai si estinse prima che il popolo babilonese, sotto la guida di Nembròt si accingesse all’opera, mai finita, della torre di Babele;
poiché nessun prodotto della ragione umana fu mai durevole per sempre a causa dell’instabilità del gusto che si rinnova perennemente secondo gli influssi astrali.
E’ cosa naturale che l’uomo parli; ma esprimersi in questo o quel modo non è effetto di natura ma piuttosto una scelta libera degli uomini.
Prima che io scendessi all’Inferno, il sommo bene  da cui deriva la giocosità che mi avvolge lucente, era chiamato in Terra “I”;
in seguito venne chiamato “El”: e ciò è necessario, poiché gli usi dei mortali sono con una foglia su un ramo, cade e viene sostituita da un’altra.
Nel paradiso terrestre, più alto monte sulla superficie del mare, rimasi io prima e dopo il peccato, dalla prima ora del giorno alla seconda, che segue la sesta,
quando il Sole muta quadrante ”.
Tutto il coro di beati del Paradiso iniziò cantando “gloria al Padre, al Figlio e allo Spirito Santo”, così dolcemente che il canto mi inebriava.
Ciò che vedevo mi sembrava un tripudio di risa gioiose di tutto l’Universo; poiché l’ebrezza datami dal gioire mi penetrava attraverso la vista e l’udito allo stesso tempo.
Oh gioia! Oh inesprimibile gaiezza! Oh vita paradisiaca di amore e di pace! Oh tesoro sicuro, lontano da ogni avidità
Davanti ai miei occhi, c’erano le quattro anime  luminose, e quella che prima si era avvicinata  iniziò a rendersi più splendente,
e così luminosa divenne nella sua figura simile a come diventerebbe Giove se esso e Marte fossero uccelli e si scambiassero il colore delle piume .
La Provvidenza divina, che qui in Paradiso distribuisce incarichi e mansioni alle anime, a tutto il beato coro  aveva imposto silenzio,
quando io udii: “Se io cambio colore non ti sorprendere, perché, quando io parlerò, vedrai cambiare colore a tutti costoro del coro.
Quello che usurpa sulla Terra il mio posto, il mio seggio che è attualmente vacante agli occhi di Cristo, Figlio di Dio,
ha reso il luogo del mio martirio una fogna di sangue e di sporcizia; per cui il perverso angelo che cadde dal Cielo , ora si rallegra giù sulla Terra”.
Allora vidi io tutto il cielo di anime cosparso di quel colore rosso acceso che tinge la nuvola di sera o di mattina quando il sole lo investe di fronte con i suoi raggi.
E come una donna onesta, che pur essendo sicura di sé, sentendo solo parlare di un peccato altrui, si fa timida per il turbamento,
così Beatrice cambiò aspetto e colore impallidendo: e credo che tal cambiamento avvenne nel cielo quando Cristo morì crocifisso.
Poi continuarono le parole di Pietro con voce tanto alterata da quella che era prima che l’aspetto non cambiò più della voce:
“Non fu la Chiesa, sposa di Cristo, nutrita del mio sangue, di quello dei miei successori Lino e Anacleto, per essere poi usata come strumento di profitto;
ma, affinché fosse guida all’acquisto di beatitudine eterna, Sisto, Pio, Callisto e Urbano prima piansero la persecuzione dei cristiani, poi vennero essi stessi uccisi nel martirio.
Non fu nostra intenzione che il papato favorisse una parte della cristianità contro l’altra , una sostenuta, l’altra avversata dai papi nostri successori;
né che le insegne della Chiesa  che a me furono affidate diventassero insegna da portare in guerra per combattere contro altri cristiani battezzati;
né che la mia figura diventasse sigillo di falsi privilegi comprati in cambio di denaro, per i quali io spesso arrossisco e mi adiro di rabbia.
Dal Cielo si vedono attraverso tutti i pascoli della Chiesa lupi feroci travestiti da pastori: o vendetta divina, perché tardi ad arrivare?
Già Caorsini e Guasconi si apprestano a fare strage del patrimonio della Chiesa, acquistato con il nostro sangue: che triste fine tocca alla Chiesa, che aveva avuto un così buon inizio!
Ma la Provvidenza divina, che con Scipione difese Roma e la mantenne gloria del mondo, presto verrà in aiuto, così come io già concepisco .
E tu, figliolo, che ancora tornerai giù sulla Terra, poiché non sei sciolto dal peso del corpo mortale, non tacere e rivela agli uomini ciò che io non ti nascondo qui in Paradiso”.
Così come l’atmosfera terrestre fa cadere in forma di fiocchi di neve i vapori umidi condensati, in inverno quando il sole entra nella costellazione del Capricorno,
così io vidi il cielo del Paradiso adornarsi delle luci trionfanti delle anime, che prima si erano intrattenute con noi, e ora risalivano verso l’Empireo con moto silenzioso.
Il mio sguardo seguiva i loro moti, e li seguì finché lo spazio in mezzo tra me e loro, mi impedì di distinguere oltre per la troppa distanza.
Per cui Beatrice, che mi vide non più impegnato nel guardare in sù, mi disse: “Abbassa lo sguardo, e guarda quale arco hai percorso, volgendoti”.
Da quando avevo guardato la prima volta verso la Terra, mi resi conto di aver percorso tutto l’arco celeste corrispondente che va da Gerusalemme alla prima delle sette zinne climatiche della Terra;
così che io vedevo, da una parte, al di là di Cadice, le acque che Ulisse tentò invano di attraversare, e, dall’altra, le coste da cui Giove rapì la bella Europa.
E ancora meglio mi sarebbe stata visibile l’estensione della Terra ; ma il sole procedeva nel suo corso sotto i miei piedi a trenta gradi di distanza da me, non illuminando ciò che era sotto di me.
La mia mente, rapita di amore, che sempre si rivolge con amoroso desiderio verso l’immagine di Beatrice, bramava più che mai dal desiderio di guardarla :
e se mai la natura o l’arte crearono immagini di bellezza, vive o dipinte, capaci di attrarre a sé gli sguardi o di far innamorare le menti come esche,
tutte queste bellezza, insieme riunite, sembrerebbero niente al confronto della divina bellezza che vidi brillare nello sguardo quando mi girai verso il suo  sguardo sorridente.
E la forza virtuosa che lo sguardo mi impresse, mi strappò dalla costellazione dei Gemelli e mi spinse verso il cielo che si muove più velocemente di tutti .
Tutte le parti sue  vivissime ed eccelse, sono così uniformi , che io non so dire con precisione in quale luogo mi condusse Beatrice.
Ma ella, che conosceva il mio desiderio di sapere dove fossi, iniziò a parlare, ridendo così beatamente che sembrava che Dio gioisse nel proprio volto:
“Di qui, come dalla sua prima origine, muove tutta la natura del mondo che fa sì che al centro la Terra sia immobile mentre intorno tutto muove intorno ad essa;
e questo cielo non ha altro luogo se non la mente divina, nella quale si illumina e si accende l’amore che lo fa ruotare e la virtù che esso trasmette ai cieli sottostanti,
L’Empireo, luce e amore, lo cinge dentro di sé come un cerchio, così come questo comprende nel suo giro tutti i cieli minori; e l’Empireo è compreso nel suo operare solamente da Dio.
Il suo moto non è determinato da nessun altro movimento: ma, al contrario gli altri si misurano sul suo, così come il numero dieci si divide in cinque e due parti.
E ormai ti deve essere chiaro che anche il tempo ha le sue radici in questo Primo Mobile da cui tutto il movimento degli altri cieli dipende.
Oh avidità che sotto di te fai affondare gli uomini, così che nessuno ha il potere e la forza di levare gli occhi fuori dalle onde del tuo mare!
Fiorisce spontaneamente negli uomini il proposito rivolto al bene; ma le continue piogge tramutano le susine buone in caccole, facendole marcire per l’umidità.
Fede e innocenza si possono trovare ora solo nei bambini; poi col passare del tempo entrambe svaniscono prima che le guance siano coperte di barba.
Chi, essendo ancora fanciullo, mangia poco, appena cresce divora qualsiasi cibo in qualsiasi stagione, non rispettando le astinenze comandate;
e chi, da bambino, ama e dà ascolto alla propria madre, non appena impara a parlare , la odia a tal punto che desidera la sua morte.
Cosí la pelle naturalmente bianca dell’uomo si scurisce, diventando da bianca a nera, quando viene esposta ai raggi del sole, che se ne va la sera e compare la mattina.
Tu, per non rimanere stupito, pensa che sulla Terra non esiste una guida sicura; per cui l’intera umanità non procede verso il bene.
Ma prima che Gennaio giunga nella primavera, per effetto di quelle frazioni del giorno trascurate nel calcolo del tempo, i cieli irradieranno sulla Terra influssi tali che
la sorte produrrà gli effetti tanto attesi, girando le poppe delle navi dove ora stanno le prue, così che l’umanità procederà nella giusta rotta;
e alle buone intenzioni  seguiranno i buoni fatti .
Dopo che Beatrice, colei che mi esalta a gioie paradisiache, mi ebbe rivelato il vero riguardo a ciò cui vanno incontro i miseri mortali nella loro vita presente,
come colui che d’improvviso scorge in uno specchio la fiamma di una grossa torcia e ne è illuminato alle spalle, prima ancora di vedere la torcia o di pensare di averla dietro di se,
e si volta per vedere se lo specchio non gli menta con l’immagine e vede che effettivamente il riflesso si accorda alla realtà come  un canto con il suo ritmo;
così, allo stesso modo, la mia memoria si ricorda che feci io guardando Beatrice nei begli occhi un’altra volta attraverso i quali io fui preso da Amore, colpito con un laccio.
E come io mi voltai e furono toccati i miei occhi da ciò che appare in quella sfera volante celeste ogni qualvolta si fissi bene il suo orizzonte con attenzione,
vidi un punto luminoso che emanava una luce così intensa che lo sguardo, che esso  illumina bruciandolo, è costretto a chiudersi per la forte intensità;
e quel punto è così piccolo, che qualsiasi stella appaia ai nostri occhi più piccola, sembrerebbe grande come la luna, se fosse vicino ad esso, così come stella accanto a stella nel cielo.
Ad una distanza forse non maggiore di quella che separa l’alone della stella che lo crea intorno a se quando il vapore di cui si fa è più fitto,
distante intorno al punto che io vedevo, un cerchio di fuoco girava così veloce, che avrebbe vinto quel movimento che fa girare il mondo più velocemente.
E questo cerchio infuocato era circondato da un altro e quello da un terzo , e il terzo da un quarto e così via, il quarto da un quinto, il quinto da un sesto.
Oltre i primi sei cerchi, il settimo era così esteso in larghezza che l’arcobaleno, messo di Iunio, sarebbe insufficiente per contenerlo per intero.
Così uguale per l’ottavo e il nono cerchio; e ognuno dei nove cerchi si muoveva tanto più lentamente, quanto era più lontano in distanza dal primo, proporzionalmente;
e più limpida risplendeva la fiamma di quel cerchio che ruotava più vicino alla scintilla di pura luce , poiché, credo, il cerchio più vicino era più pervaso dalla verità divina.
La mia Beatrice, che mi vedeva assorto nel dubbio e ansioso di sapere, disse:” Da quel punto luminoso dipende tutto il cielo e tutto il creato naturale.
Guarda quel cerchio che lo circonda più da vicino; e sappi che il suo movimento è così veloce a causa dell’impero d’amore che lo spinge”.
E io a lei: “Se il mondo intero rispecchiasse l’ordine che io vedo in quei cerchi rotanti, ciò che mi è stato proposto come spiegazione mi sazierebbe;
ma nel mondo terreno accade il contrario, è possibile vedere che i cieli, quanto più sono lontani dalla terra, tanto più velocemente si muovono.
Per cui se il mio desiderio di sapere deve essere saziato in questo Primo Mobile, tempio degli angeli che ha per confine l’Empireo, fatto di luce e di amore,
è necessario che mi sia chiarito come mai l’ordine che governa la Terra non è perfettamente conforme all’ordine dei cieli, poiché io da solo non sono capace di trovare una spiegazione”.
“Non ti devi meravigliare se con le tue dita non riesci a sciogliere questo nodo, esso è tanto stretto per il fatto che nessuno ha mai provato ad affrontarlo!”
Così disse Beatrice; e poi continuò: “se vuoi saziare il tuo dubbio, accogli ciò che io ti dirò; e poi rifletti su ciò che ti ho detto con attenzione.
I cieli sono vasti più o meno in proporzione a seconda della maggiore o minore virtù che si trasmette in ogni loro parte.
La bontà che discende da Dio, quanto è più grande, tanto mira ad estendere il suo influsso; un corpo, quanto è più grande, se esso ha le sue parti ugualmente disposte, tanto più può contenere in sé una quantità maggiore di influssi salutari.
Dunque il Primo Mobile che rapisce con se nel suo movimento tutto il resto dell’universo, corrisponde al cerchio più vicino a Dio, che più dispensa amore e più ha sapienza.
Per cui, se tu applichi la virtù come unità di misura, e non la dimensione delle sfere circolari in cui vedi dimorare le gerarchie angeliche,
noterai la mirabile proporzione tra ciascun cielo e l’intelligenza che vi esercita la propria virtù, così che al cielo più grande corrisponde una maggiore intensità di virtù e al più piccolo una minore”.
Come l’aria rimane luminosa e chiara, quando il vento di Borea soffia più temperato da nord-ovest
per cui elimina e caccia via la nebbia che prima la velava, così che il cielo si mostra ora ridente in tutta la sua bellezza, liberato da ogni plaga;
così feci io, dopo che Beatrice, la mia guida, mi elargì il beneficio di una sua chiara risposta, e vidi la verità risplendere in cielo come una stella.
E dopo che le sue parole del discorso finirono le sfere angeliche iniziarono a sfavillare come ferro incandescente.
Ogni scintilla girava insieme alla fiamma dalla quale proveniva; ed erano così tante, che il loro numero cresceva in progressione geometriche di migliaio in migliaio.
Io sentivo gli angeli, da cerchio a cerchio, cantare osanna a Dio, punto fisso intorno al quale essi ruotano, e che li conserverà in eterno nelle sedi loro assegnate.
E Beatrice, che vedeva i pensieri dubbiosi che sorgevano nella mia mente, disse:” I primi cerchi ti hanno mostrato i Serafini e i Cherubini.
Essi girano così velocemente seguendo il moto di Dio, perché vogliono avvicinarsi a Lui quanto più possono; e possono, in quanto sono più capaci di elevarsi a contemplare Dio.
Quelle altre intelligenze angeliche che girano intorno ad essi, si chiamano Troni, e sono seggi dei decreti divini, perché chiudono la prima terna delle gerarchie angeliche.
E dovete sapere che tutte queste schiere di angeli godono di una beatitudine proporzionata alla capacità di visione di Dio che è verità che appaga ogni intelletto.
Da ciò si può dedurre come la beatitudine consista nell’atto di contemplare, non in quello di amare, che ne è invece soltanto una conseguenza;
e la possibilità di contemplare concessa alle creature dipende dal merito, che a sua volta dipende dalla grazia divina e dalla buona volontà : così si procede di grado in grado.
La seconda terna, che così germine e fiorisce in questa primavera celeste e dunque eterna che l’arrivo dell’autunno non rende mai spoglia,
canta in eterno la lode a Dio ‘Osanna’, con tre melodie che risuonano nei tre ordini angelici di cui è composta la terna stessa.
In queste gerarchia divina si trovano le essenza divine: la prima è Dominazioni, e poi c’è Virtù; mentre il terzo ordine è di Potestà.
Infine nei penultimi due gradi della gerarchia ruotano i Principati e gli Arcangeli; mentre l’ultimo grado è occupato da Angeli in festa.
Queste creature fissano il loro sguardo verso Dio, e migliorano in virtù le cose terrene così che esse vengano attratte verso Dio e trascinano con sé tutte quelle che sono ai gradi inferiori.
E Dionigi l’Areopagita si mise, con tanto amore, a contemplare queste creature, riuscendo a classificarle e a chiamarle per nome cosi come faccio io ora.
Ma Gregorio Magno si scostò poi da lui, per cui, non appena aprì gli occhi alla verità in questo cielo, rise di se stesso.
E non voglio che tu ti stupisca che un uomo abbia rivelato un simile mistero sulla Terra; perché glielo svelò, insieme a molte altre verità di questi cieli divini
chi aveva avuto la grazia di vederlo di persona quassù”.