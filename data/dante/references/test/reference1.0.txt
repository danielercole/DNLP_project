Certo, se la sacra scrittura non fosse un'autorità per voi, colui che rappresento dovrebbe dubitare fortemente.
O voi mortali!, o menti rozze! La volontà divina, essendo di per sé buona e sommo bene, mai si è allontanata da sé stessa.
Ciò che è conforme ad essa è giusto: nessun bene creato la attrae, ma essa stessa irradiando con la sua grazia rende buone le creature.
Come la cicogna si rigira sopra il nido dopo aver nutrito i figli e come questi la osservano;
così fece l'immagine benedetta che sbatteva le ali mossa da tante anime, e così io alzai lo sguardo.
Volteggiando cantava e diceva: “Il giudizio divino è per voi mortali tale, come per te è inintelligibile il mio canto”.
Dopo quelle fiamme lucenti di Spirito Santo si quietarono formando ancora l'insegna che rese il popolo di Roma degno di riverenza presso il resto del mondo.
L'Aquila riprese: “Chi non è mai cresciuto in Cristo non è mai salito in questo regno, né prima né dopo che fosse crocifisso.
Ma molti gridano: “Cristo! Cristo!”, che nel giorno del giudizio saranno molto più lontani da Lui di quanto non lo saranno coloro che non lo conoscono;
i pagani condanneranno tali cristiani quando si divideranno le due schiere, una ricca in eterno e l'altra misera.
Cosa diranno i persiani ai vostri re quando vedranno aperto quel libro in cui sono scritte tutte le loro opere spregevoli?
Lì, tra le azioni di Alberto, si leggerà quell'impresa di cui presto si parlerà, e per la quale il regno di Boemia sarà deserto.
Lì si vedrà il dolore che sopra la Senna è stato procurato ai francesi da colui che morrà colpito da un cinghiale dopo aver coniato monete false.
Lì si vedrà la superba sete di potere che rende folli i re di Scozia e Inghilterra, tanto da non poter rimanere nei propri confini.
Si vedranno la lussuria e l'agiatezza dei re di Spagna e Boemia, che mai non hanno conosciuto né voluto conoscere il proprio valore.
Si vedranno le opere del re di Gerusalemme, segnate le buone con una I, quelle malvagie con una M.
Si vedranno l'avidità e l'abilità di colui che regge la Sicilia, dove Anchise morì;
e per far meglio comprendere che uomo da poco sia, le sue colpe saranno scritte con parole abbreviate, per contenerne molte in poco spazio.
Appariranno a tutti le opere vergognose dello zio e del fratello che hanno disonorato una stirpe e due regni tanto nobili.
Il re di Portogallo e quello di Norvegia si riconosceranno lì, e il re di Serbia, Dalmazia e Croazia che ha falsificato le monete di Venezia.
O beata Ungheria, se non si lasciasse più umiliare dalla Francia! E beata Navarra se facesse parte dei Pirenei!
E ognuno dovrà credere che, come anticipo di tutto ciò, già Cipro si lamenta e geme a causa della crudeltà del suo governante,
che non si comporta diversamente dagli altri re.
Quando il Sole che illumina tutto il mondo tramonta dal nostro emisfero, facendo scomparire il giorno in ogni parte
il cielo, che durante il giorno risplende solo della sua luce, prontamente si fa di nuovo lucente grazie a molte stelle, nelle quali brilla una sola;
e questo evento celeste mi venne in mente, quando il segno del mondo e dei suoi re tacque nel suo becco benedetto;
perciò tutte quelle luci splendenti, diventando più luminose, iniziarono canti che la mia memoria non può ricordare completamente.
O ardore di carità, che della tua gioia ti fai un manto di luce, come sembravi splendente in quegli strumenti musicali che risuonavano solo di pensieri santi!
Dopo che le preziose e scintillanti anime che adornano come gemme il sesto cielo rimasero in silenzio, interrompendo il loro canto angelico,
mi parve di udire un mormorio di un fiume che scende limpido tra una pietra e l'altra, mostrando la ricchezza della sua sorgente.
E come il suono della chitarra ha origine dal collo, e come quello della zampogna dal foro attraverso cui entra il soffio d'aria,
così quel mormorio dell'aquila salì su per il suo collo, come se fosse forato, tolto ogni indugio subito.
Qui si tramutò in voce, e quindi uscì dal suo becco in forma di parole, che il mio cuore aspettava e dentro il quale le impressi.
La parte in me che nelle aquile terrene guarda e sopporta il sole ”, iniziò a dire, “ora si deve guardare attentamente,
perché delle anime che formano la mia figura, quelle che brillano costituendo i miei occhi, sono tra tutti i beati, i più importanti.
Colui che splende in mezzo come pupilla, fu il cantore ispirato dallo Spirito Santo, che trasportò l’arca santa di città in città:
ora può comprendere il valore del suo canto, che fu effetto della sua libera volontà, attraverso il premio che gli è stato dato in cambio.
Dei cinque beati che formano l’arco del ciglio superiore, colui che più si avvicina al mio becco, consolò la povera vedova per la morte del figlio:
ora sa quanto sia caro non seguire Cristo, sia per l’esperienza di questa dolce vita, sia dell’opposta.
E colui che lo segue nell’arcata del ciglio di cui parlo, nella parte superiore, rimandò la propria con una penitenza sincera:
ora sa che il giudizio eterno non si cambia per il fatto che la preghiera di un uomo giusto ottiene che sia rimandato a domani ciò che doveva avvenire oggi.
L’altro che viene dopo, trasferì, con buona intenzione che ebbe però cattivi effetti, l’impero in Oriente per cedere il dominio di Roma al pontefice:
ora comprende come il male scaturito dalla sua buona azione non è stato per lui una colpa, sebbene abbia provocato la rovina del mondo.
E quello che vedi nella parte discendente dell’arcata, fu Guglielmo, rimpianto da quella regione che soffre sotto Carlo e Federico:
ora sa come il cielo compiace un re giusto, e lo dimostra anche col suo aspetto splendente di luce.
Chi, sulla Terra, crederebbe che Rifeo Troiano fosse la quinta delle anime beate di questo cerchio?
Ora sa molto di quel che il mondo terreno non può conoscere della grazia divina, anche se la sua vista non arriva in profondità”.
Come un’allodola che vola nell’aria prima cantando, e poi felicemente zitta, saziata delle ultime dolci note del canto,
così mi sembrò l’immagine della figura dell’eterno piacere, per il cui desiderio trasforma ogni cosa in ciò che deve essere.
E sebbene, il mio dubbio apparisse con chiarezza a quelle anime come un vetro che fa trasparire il colore che ricopre, non riuscii ad aspettare, tacendo, una risposta al dubbio,
ma dalla bocca, “Cos’è tutto ciò?”, fui spinto a dire, per la forza della sua importanza: per cui vidi le anime brillare più intensamente per la grande gioia.
Subito dopo, con l’occhio più brillante, la benedetta aquila mi rispose per non tenermi sulle spine nel mio stupore:
“Vedo che tu credi queste cose perché io le dico, ma non comprendi la ragione; così che, seppur ci credi, ti sono oscure.
Fai come chi impara i nomi delle cose bene ma non è in grado di vederne l’essenza se qualcun’altra non gliela mostra.
Il Regno dei Cieli sopporta la violenza che viene dal caldo amore e dalla viva speranza dell’uomo che vince la volontà divina:
non come l’uomo che sopraffà un altro uomo, ma la vince perché essa vuol essere vinta, e, vinta, vince ancora una volta per la sua bontà.
La storia della prima e della quinta anima ti fanno meravigliare, perché dimorano nella regione degli angeli, il paradiso.
Essi non morirono, come credi, pagani, ma cristiani, fermamente credenti l’uno in Cristo venturo e l’altro in Cristo già venuto.
Cosicché la prima anima resuscitò dall’inferno dove non ci si può redimere e tornare a volere il bene; e ciò fu il premio di viva speranza;
viva speranza che rese efficaci le preghiere fatte a Dio affinché ella resuscitasse, cosicché potesse convertirsi al bene.
L’anima gloriosa della quale si parla tornata per poco tempo nel suo corpo, credette in Cristo che poteva redimerla;
e credendo in Lui si infiammò in tanto ardore di carità che morendo una seconda volta fu ritenuta degna di salire in questo regno di eterna felicità.
L’altra anima per dono di grazia che da una fontana così profonda sgorga, che mai creatura giunse a contemplarne l’origine,
rivolse tutto il suo amore, sulla terra, verso la giustizia; per cui di grazia in grazia Dio gli rivelò il mistero della redenzione futura:
perciò egli credette in quella fede, e non sopportò da quel momento più il pensiero dell’esser pagano; e ne rimproverava le genti sviate in quell’errore.
Quelle tre donne che tu vedesti alla ruota destra del carro, lo tennero a battesimo più di mille anni prima che fosse istituito il battesimo.
O predestinazione divina, quanto è distante la tua fonte da quegli sguardi che non possono vedere chiaramente Dio!
E voi, esseri mortali, siate prudenti nel giudicare; poiché noi, che vediamo Dio, ancora non conosciamo tutti gli eletti alla salvezza;
E questo limite che ci è imposto è leggero per noi perché la nostra beatitudine si completa in questo piacere, che la volontà di Dio è la nostra volontà”.
Così da quell’immagine divina per rischiarare la debole vista mi offrì un piacevole rimedio.
E come il buon citarista accompagna un buon cantore con il tocco delle corde, e da ciò il canto diventa più piacevole,
così finché l’aquila parlò, mi ricordo di aver visto le due luci benedette come due occhi che si chiudono contemporaneamente,
muovere le loro fiammelle insieme.
Già avevo rivolto gli occhi verso il volto della mia donna, e insieme ad essi la mia mente, e l’avevo allontanata da ogni altro mio pensiero.
Ed essa però non rideva; ma “se io ridessi” iniziò a dirmi, “tu ti ridurresti in cenere come successe a Semele;
poiché la mia bellezza che si accresce man mano salendo verso i cieli del Paradiso, come hai visto quanto più si sale
se non ti si mostrasse moderata, risplenderebbe tanto, che la tua facoltà visiva umana, di fronte al suo splendore sarebbe come una fronda colpita da un fulmine.
Noi ci siamo innalzati al settimo cielo, il quale, ora sotto il segno del Leone, irradia la Terra insieme all’influsso di quella costellazione.
Fissa con attenzione il tuo sguardo e la tua mente, e rifletti nei tuoi occhi l’immagine che ti apparirà in questo cielo”.
Chi sapesse quale era il piacere dei tuoi occhi nel contemplare il beato aspetto quando dovetti rivolgerli ad un altro oggetto,
conoscerebbe quanto mi fosse gradito obbedire alla mia guida celeste mettendo sulla bilancia i miei due atteggiamenti.
All’interno del pianeta che, girando intorno alla Terra, prende il nome del suo caro re sotto il cui governo mancò ogni ingiustizia,
vidi una scala dorata riflessa dalla luce ed eretta verso l’alto tanto che il mio sguardo non riusciva a seguirla.
Inoltre vidi sui gradini scendere tante anime splendenti, che io pensai che ogni stella del cielo si fosse concentrata in quel punto.
E come per istinto naturale, le cornacchie all’alba si muovono insieme per scaldare le piume indolenzite;
e alcune si allontanano senza tornare, altre ritornano al punto da cui sono partite, e altre rimangono lì girando intorno;
così mi sembrò che fosse il comportamento di quelle anime sfavillanti, discese insieme, non appena raggiunsero un certo gradino della scala.
E quell’anima che si fermò più vicino a noi, divenne così luminosa, che io pensando dicevo: “Io vedo bene quanto è grande la carità che tu mi mostri”.
Ma quella da cui aspetto sempre consigli sul modo e il momento di parlare e tacere, rimase immobile; perciò faccio bene a non domandare anche se controvoglia.
Perciò ella, che vedeva in Dio la ragione del mio silenzio, mi disse: ”Sazia il tuo ardente desiderio di conoscenza”.
E io allora iniziai: “Io non sono degno per mio merito che tu mi risponda; ma in nome di colei che mi concede di chiederti,
spiegami la ragione per cui sei così vicina a me, o anima santa che ti circondi, nascondendoti dentro la tua beatitudine;
e dimmi perché in questo cielo non risuona la dolce musica celestiale del Paradiso, che nei cieli inferiori riecheggia così devotamente”.
“I tuoi sensi di udito e vista sono mortali” mi rispose; “per cui qui non si canta per la stessa ragione per cui Beatrice non ride.
Io sono sceso giù per i gradini della scala santa soltanto per accoglierti con le mie parole e con la luce che mi avvolge;
non fui più sollecita per un particolare affetto per te; poiché quassù maggiore o uguale amore brucia come ti mostra il loro fiammeggiare.
Ma l’amore verso Dio, che ci rende pronte esecutrici della volontà della Provvidenza divina, assegna a ciascuna il suo compito, come puoi vedere”.
“Capisco” dissi io “o anima beata, come in questo cielo il libero amore divino è sufficiente per esaudire i voleri della Provvidenza eterna;
ma questo è il punto che mi risulta arduo comprendere, perché tu sola sei stata predestinata, tra le tue compagne, a questo compito”."
E non feci in tempo a completare il discorso, che quell’anima luminosa iniziò a girare su se stessa facendo perno del suo punto mediano;
poi rispose tramite la carità che stava dentro alla luce: “La luce divina penetra in me attraverso lo splendore luminoso di cui sono avvolto,
la cui virtù, aggiunta alla mia intelligenza mortale, mi eleva sopra me stesso a tal punto che vedo la somma essenza divina da cui deriva quella luce.
Di qui deriva la gioia che mi fa brillare; perché il fulgore della mia fiamma è pari alla mia capacità di vedere Dio.
Ma neppure l’anima più splendente del cielo, neppure quel Serafino che più fissa il suo sguardo su Dio, potrà soddisfare la tua domanda;
poiché ciò che tu chiedi si inoltra tanto nel mistero della volontà divina, che rimane inaccessibile alle menti di ogni creatura.
E quando tornerai nel mondo mortale, riferisci queste parole, affinché l’uomo non ardisca più a penetrare questo mistero.
L’intelletto umano, che qui risplende, in Terra è offuscato; quindi puoi capire come laggiù possa fare ciò che qui non è concesso neppure una volta assunto in cielo”.
Così le sue parole mi frenarono, tanto che io abbandonai la questione e mi ritrassi a chiedere con umiltà chi fosse quell’anima.
“Tra le due coste d’Italia sorgono i monti, non molto distanti dalla tua patria, così alti che superano dove si formano i tuoni
e formano un’altura che si chiama Catria, ai cui piedi si trova un monastero, che da lungo tempo è consacrato solo al culto di Dio”.
Così cominciò il suo terzo discorso; e poi, continuando, disse: “In quell’eremo mi dedicai con così ferma vocazione al servizio di Dio,
che pur nutrendomi solo con cibi scarni, trascorrevo tranquillamente estati e inverni, appagato dalla vita contemplativa.
Quel chiostro era solito fornire al Paradiso un fertile numero di anime; ora è diventato sterile, cosicché presto si dovrà rivelare per ciò che è.
In quel luogo io fui Pietro Damiano, e fui conosciuto come Pietro Peccatore nella chiesa sul lido Adriatico.
Mi rimanevano da vivere pochi anni, quando fui chiamato ed eletto cardinale, titolo che oggi si affida sempre più ai corrotti.
Pietro e Paolo, vaso dello Spirito Santo, vissero in umiltà e povertà, accettando il cibo offerto loro in qualunque casa.
Ora, i moderni pastori pretendono accompagnatori e portantini intorno e dietro di sé, tanto sono pesanti!
Coprono i loro cavalli con i loro mantelli, tanto che sotto di essi si trovano non una ma due bestie: “Oh, pazienza divina che tolleri tanta vergogna!”.
A queste parole io vidi molte anime a mano a mano scendere dalla scala e gironzolare, e ogni giro le rendeva più luminose.
Intorno a quest’anima vennero a fermarsi e fecero un grido così potente, che sulla Terra non potrebbe essere paragonato:
né io lo compresi tanto mi colpì il tuono.
Sopraffatto dallo stupore, mi rivolsi a Beatrice, mia guida, come un fanciullo che sempre corre dalla madre in cui confida maggiormente;
e lei, come una madre che aiuta subito il figlio impaurito e ansimante con la sua voce che suole infondergli coraggio,
mi disse: “Non sai tu che sei in Paradiso? E non sai tu che quassù è tutto santo, e ciò che qui si fa deriva dal desiderio d’amore?
Adesso puoi capire come ti avrebbero sopraffatto il canto dei beati e la mia risata, dal momento che il solo grido ti ha sconvolto;
nel quale, se avessi inteso le sue parole, già conosceresti la vendetta divina contro i cattivi pastori che vedrai prima di morire.
Il castigo divino non giunge né troppo presto né troppo tardi, fuorché nel parere di colui che desiderandolo o temendolo lo aspetta.
Ma girati a guardare le altre anime; poiché vedrai molti spiriti illustri, se, come io ti dico, rivolgi lo sguardo”.
Come volle lei, girai lo sguardo, e vidi cento sfere che reciprocamente si abbellivano tutte insieme con i loro fulgori.
Io stavo come colui che trattiene dentro di sé lo stimolo del desiderio, e non osavo domandare, tanto era il mio timore;
e la più grande e splendente di quelle gemme si fece avanti, per dirmi chi era, saziando la mia curiosità.
Quindi udii da lei: “Se tu potessi vedere, come la vedo io, la carità che arde dentro di noi, avresti già espresso liberamente il tuo pensiero.
Ma affinché, non tardando troppo, tu possa raggiungere la meta finale del tuo viaggio, io risponderò alla domanda che hai solo pensato, dato che esiti a esprimerla.
Quel monte sulle cui pendici sorge Cassino un tempo era abitato fino alla cima da gente pagana e poco incline alla conversione;
e io sono colui che per primo portò lassù il nome di Cristo, colui che in Terra rivelò la verità che ci avvicina al cielo, elevandoci;
e su di me brillò una tale grazia che liberai i borghi circostanti dal falso culto che aveva ingannato il mondo.
Queste altre anime contemplative furono uomini, infiammati da quell’ardore che fa nascere i pensieri celesti e le opere più pie.
Qui c’è Macario, qui c’è Romualdo, questi sono i miei fratelli che vissero con fermezza e coerenza nei monasteri del mio ordine”.
E io a lui: “L’amore che dimostri parlando con me, e l’aspetto benigno che vedo e noto in tutti voi che ardete di carità,
mi ha riempito di tanta fiducia come fa la rosa che si apre al sole e mostra tutta la sua bellezza.
perciò ti prego, e tu, padre, accertati che io sia degno di ricevere tanta grazia, che io veda la tua figura illuminata dalla luce”.
Per cui egli: “Fratello, il tuo solenne desiderio sarà soddisfatto nell’ultimo cielo, dove si realizzano tutti i desideri, compreso il mio.
Là ogni desiderio è compiuto, maturato e interamente realizzato; solo in quel cielo ogni parte è dove era dall’eternità,
perché non si estende nello spazio fisico e non ha poli; e questa nostra scala sale fin lassù, per cui la sua cima si sottrae alla tua vista.
Fin lassù il patriarca Giacobbe vide estendersi la sua cima, quando gli apparve carica di angeli in sogno.
Ma ora, per salirla, nessuno alza i piedi da terra e la regola del mio ordine è rimasta inascoltata, solo la carta su cui fu scritta è uno spreco.
Le mura che ospitavano monaci santi sono diventate grotte infami, e le tonache monacali sono sacchi di farina guasta.
Ma neppure l’usura si oppone tanto alla volontà di Dio quanto quell’avidità che rende così folle il cuore dei monaci;
poiché tutto ciò che la Chiesa custodisce appartiene alla povera gente che invoca Dio; non è beneficio per i parenti o le concubine dei chierici.
La natura umana è così debole che giù sulla Terra un buon proposito non dura tanto quanto dalla ghianda nasca una quercia.
Pietro fondò la Chiesa senza oro né argento, io invece con preghiera e digiuno, e Francesco con umiltà diede vita al suo ordine.
E se osservi le origini di ogni ordine religioso, e poi rifletti su quanto si siano discostati, vedrai che nulla è rimasto come un tempo.
Tuttavia cambiare il corso del fiume Giordano e aprire le acque del Mar Rosso, come Dio volle, fu più meraviglioso di quanto sarà l'intervento divino in questa situazione”.
Così mi parlò, poi si ritirò alla sua cerchia di anime, che si unirono in un solo gruppo; e come un turbine salì roteando.
La dolce Beatrice mi invitò allora a seguirla su quella scala con un gesto amorevole, così la sua virtù vinse la mia natura umana;
e sulla Terra dove si sale e si scende con forze naturali, mai ci fu un movimento così rapido da poter eguagliare il mio volo.
Possa io tornare, o lettore, a quel devoto trionfo celeste per il quale spesso piango i miei peccati e mi batto il petto,
non saresti stato in grado di mettere un dito nel fuoco e toglierlo, per il calore, in così poco tempo quanto quello in cui raggiunsi la costellazione dei Gemelli.
O gloriose stelle, o luci impregnate di grande virtù, da cui riconosco di aver ricevuto tutto il mio ingegno, quale che sia,
nasceva con voi il sole, padre di ogni vita mortale, quando respirai per la prima volta l'aria toscana;
e poi, quando mi fu concessa la grazia di salire al cielo che voi occupate, mi fu assegnata la vostra regione celeste.
La mia anima ora sospira devotamente verso di voi, per ottenere quella virtù necessaria per superare l'estrema prova che mi attende.
“Tu sei così vicino a Dio ” iniziò a dirmi Beatrice, ” che devi avere i tuoi occhi puri e penetranti;
e perciò, prima che ti inoltri più dentro, guarda in basso e considera quanta parte del mondo hai già sotto i piedi;
così che il tuo cuore, quanto più possibile, si avvicini gioioso alla folla trionfante che si aggira lieta per questa sfera celeste”.
Con lo sguardo attraversai di nuovo tutti i sette cerchi celesti, e vidi la sfera terrestre così piccola che sorrisi della sua modesta apparenza;
E ormai concordo con l’opinione di coloro che più la disprezzano, e ritengo che sia virtuoso colui che rivolge i suoi pensieri ad altro.
Io vidi la Luna, figlia di Latona, illuminata e senza quelle macchie che avevo un tempo attribuite erroneamente alla rarità e densità del suo corpo.
Sopportai la vista del sole, tuo figlio, o Iperione, e osservai come attorno a esso si muovessero i pianeti di Maia e di Dione.
Da lì, vidi la luce di Giove tra il freddo di Saturno, suo padre, e il caldo di Marte, suo figlio; e compresi il movimento irregolare di quei pianeti.
E tutti e sette mi mostrarono la loro grandezza, velocità, e la distanza che li separa.
La Terra abitata, che ci rende così feroci, girando intorno ad essa con il segno dei Gemelli, mi apparve in tutta la sua maestosità, dalle montagne ai mari.
Poi rivolsi il mio sguardo verso gli occhi di Beatrice.
Come l'uccello tra i suoi amati rami, dopo aver riposato nel nido dei suoi piccoli nella notte buia che oscura ogni cosa,
che, per vedere i suoi amati figli e cercare il cibo per nutrirli, compie quel lavoro che gli risulta gradito, seppur faticoso,
anticipa l'alba posandosi su un ramo scoperto e con impaziente desiderio attende il Sole, guardando fisso verso l'orizzonte;
così la mia Beatrice stava dritta e attenta, rivolta verso quella parte del cielo sotto cui il Sole sembra rallentare:
vedendola assorta e ansiosa, diventai come colui che, desiderando qualcosa che non possiede, sperando di ottenerla, appaga il suo desiderio.
Ma trascorse poco tempo tra i due momenti, tra la mia attesa, intendo, e il vedere il cielo schiarirsi sempre di più;
e Beatrice disse: “Ecco le anime redente che celebrano il trionfo di Cristo e costituiscono il frutto delle influenze celesti di questi cieli rotanti!”
Mi sembrò che il suo viso tutto si infiammasse, e i suoi occhi erano così pieni di gioia, che è necessario passare avanti senza farne parola.
Così come nelle serene notti di luna piena la luna sorride tra le stelle eterne che illuminano il cielo in ogni angolo,
vidi sopra migliaia di anime luminose una luce che tutte le altre illuminava, come il nostro sole accende le stelle;
e attraverso quella vivida luce traspariva una sorgente così chiara che i miei occhi non riuscivano a sostenerla.
O Beatrice, mia dolce cara guida! Mi disse: “Ciò che ti sopraffà è una virtù da cui nulla può ripararsi.
Questa è la sapienza e la potenza che aprì la strada tra cielo e terra, della quale ci fu già una lunga attesa”.
Come il lampo si sprigiona dalla nuvola crescendo tanto da non entrare più nella nube, e, uscendo dalla sua natura, arriva sulla terra,
così la mia mente, accresciutasi con quei cibi spirituali, uscì da sé stessa, tanto che non so ricordare cosa successe dopo.
“Apri gli occhi e guarda cosa sono io: hai visto cose tali che ti sei fatto forte abbastanza da sostenere il mio riso”.
Io ero come colui che ritorna in sé dopo una visione già dimenticata e che si sforza invano di riportarla alla mente,
quando udii questa proposta degna di tanta gratitudine, che non potrà mai cancellarsi dal libro che registra il passato.
Se adesso suonassero tutte le lingue che Polimnia con le sue sorelle usarono, rendendole più ricche con la loro ispirazione,
per aiutarmi, non arriverebbero a descrivere nemmeno una millesima parte della realtà, parlando del santo sorriso e di quanto illuminava il suo aspetto;
e così, descrivendo il paradiso, è necessario che il sacro poema ometta alcuni dettagli, come chi trova il suo cammino ostacolato.
Ma chi considerasse il tema arduo e le spalle mortali che lo affrontano, non biasimerebbe quest'ultime se cedessero sotto il peso:
non è adatta a una piccola barca l'ardita impresa del mio ingegno, né a un timoniere che voglia risparmiare le proprie forze.
“Perché il mio viso ti attrae così tanto, che tu non guardi verso i cori dei beati che fioriscono sotto i raggi di Cristo?
Qui c’è la Vergine in cui la parola divina si fece carne; qui ci sono i beati che invitano a seguire il cammino della santità”.
Così disse Beatrice; e io, ben disposto verso i suoi consigli, ritornai ad affrontare la prova per i miei deboli occhi."
Come i miei occhi, protetti dall’ombra, videro un prato di fiori illuminato da un raggio solare filtrante limpido attraverso uno squarcio nella nuvola;
così io vidi diversi gruppi di anime splendenti, colpite dall’alto da raggi ardenti, senza vedere però la fonte di luce.
O benigna virtù che riempi di luce i beati, ti innalzasti verso l’Empireo, per far spazio ai miei occhi incapaci di sostenere la tua luminosità.
Il nome del bel fiore che invoco ogni mattina e sera, riempì la mia anima per distinguere la luce più intensa.
E non appena mi si impresse in entrambi gli occhi l’intensità e la quantità della vivida stella che lassù supera i beati in splendore, come quaggiù in virtù,
attraverso il cielo scese una fiaccola, con forma circolare come una corona, e la circondò girando intorno a lei.
Qualunque melodia più dolce che suoni quaggiù sulla Terra e che attragga a sé l’anima, sembrerebbe una nube squarciata da un tuono,
comparata al suono di quel canto dell’angelo che faceva da corona alla gemma più preziosa di cui l’Empireo si adorna risplendendo di luce.
“Io sono angelo ardente di carità, che circondo roteando la creatura eletta del cui ventre fu dimora Cristo, nostro desiderio;
e continuerò a girare, donna del cielo, fino a che tu tornerai, seguendo tuo figlio, all’Empireo e renderai più fulgida la sfera suprema poiché vi entrerai”.
Così terminava il canto emesso da quella luce circolare e rotante, e tutte le altre anime facevano risuonare il nome di Maria.
Il nono di tutti i cieli che come un mantello avvolge il mondo e che arde e più si ravviva nello spirito di Dio e nelle sue leggi,
aveva la sua superficie concava tanto distante sopra di noi, che la sua sembianza, dal punto in cui ero, ancora non mi era visibile:
perciò i miei occhi non ebbero la forza di seguire la fiamma coronata di Maria che si elevò verso suo figlio.
E come un bambino che verso la mamma tende le braccia, dopo aver preso il latte, per l’affetto che impulsivamente si manifesta;
Così ciascuna di quelle luci si protese verso l’alto con la sua fiamma, cosicché tutto l’amore che queste provavano per Maria mi fu evidente.
Quindi rimasero lì davanti a me, cantando così dolcemente “Regina Celi”, che non riuscì mai a dimenticare il piacere che mi diedero.
Oh quanto è grande la beatitudine che risplende in quelle anime santissime che sulla terra furono abili seminatrici di bene!
In paradiso si vive e si gode dei meriti accumulati durante l’esilio terreno e disprezzando le ricchezze illusorie.
In paradiso trionfa con il figlio di Dio e con Maria, per la vittoria sul peccato, con l’Antico e il Nuovo Testamento,
colui che possiede le chiavi di quel regno glorioso.
“O convitati prescelti alla mensa celeste dell’Agnello di Dio, il quale vi nutre spiritualmente affinché il vostro appetito sia sempre appagato,
poiché, per una speciale grazia divina, costui pregusta le briciole che cadono dalla vostra mensa, prima che sopraggiunga il momento della morte terrena,
considerate il suo desiderio immenso e dissetatelo un poco: voi bevete in eterno da quella fonte da dove proviene ciò che lui pensa”.
Così disse Beatrice; e quelle anime gioiose diventarono luci sferiche rotanti intorno a un asse immobile, fiammeggiando intensamente come comete.
E come le ruote di un orologio girano con velocità differenti tanto che, a chi le osserva, la prima sembra quasi ferma e l’ultima volare;
così quelle corone che danzavano in modi differenti, in cerchio, mi mostravano chiaramente il loro maggiore o minore grado di beatitudine.
Da quella corona di anime che mi appariva più splendente, vidi staccarsi una luce così luminosa che non vi lasciò nessuna più brillante;
e tre volte intorno a Beatrice ruotò intonando un canto così divino, che la mia mente non mi permette di ricordarlo.
Perciò la mia penna tralascia questa parte e non la scrive; perché la nostra immaginazione, e pure le parole, sono troppo insufficienti per descriverne le sfumature.
“O santa sorella che così devota ci preghi, e con l’ardore del tuo amore mi sciogli e stacchi da quella beata schiera di anime”.
Quando si fermò, la luce santa si rivolse a Beatrice, che parlò così come ho riferito.
Ed ella: ”O luce eterna del grande Pietro a cui Dio lasciò le chiavi che egli aveva portato sulla Terra, metti alla prova quest’anima sulle questioni essenziali e secondarie
come desideri, riguardo a quella virtù della fede, che ti consentì, poiché così piena, di camminare sopra le acque del mare.
Non ti è oscuro se egli possiede le tre virtù teologali, carità, speranza e fede, poiché fissi il tuo sguardo qui dove ogni cosa si vede raffigurata;
ma poiché il Paradiso si è popolato per effetto della fede vera, per glorificarla, è giusto che a lui tocchi di parlarne”.
Così come lo studente si prepara mentalmente e non parla finché il maestro non gli pone la questione, per confermarla e non per concluderla,
così mi preparavo io con ogni argomentazione mentre lei parlava, per essere pronto a un tale esaminatore e a un tale argomento.
“Rispondi, buon cristiano, fatti riconoscere, cos’è la fede?”. Allora io alzai la fronte verso quella luce da dove uscivano queste parole;
poi mi rivolsi a Beatrice, ed essa prontamente mi fece cenno perché esprimessi liberamente i pensieri che nascevano dentro di me.
“La Grazia che mi permette di professare la mia fede”, iniziai a dire io, “di fronte al suo primo paladino, faccia sì che i miei pensieri siano ben espressi”.
E continuai: “Come ci ha lasciato scritto la penna del tuo caro fratello, o padre, che insieme a te mise Roma sulla retta via,
la fede è il principio su cui si fonda la speranza e la dimostrazione delle cose che non sono visibili; e questa mi sembra la sua essenza”.
Allora sentii: ”Tu pensi correttamente, se comprendi bene perché san Paolo pose la fede prima come sostanza e poi come argomento”.
E io subito dopo: “I misteri divini profondi che qui in Paradiso mi si rivelano mostrandomi il loro aspetto, agli occhi dei mortali sulla Terra sono così inaccessibili,
che la loro esistenza è solo un atto di fede, sulla quale si fonda l’alta speranza di beatitudine; e perciò alla fede è data la denominazione di sostanza.
E da questa fede dobbiamo argomentare senza ricorrere ad altre prove sensibili; perciò essa ha il valore di prova”.Allora mi sentii dire: “Se tutto ciò che si apprende sulla terra come insegnamento, fosse compreso nello stesso modo, non resterebbe spazio per discussioni filosofiche”.
Allora sentii dire: "Se tutte le lezioni apprese sulla terra venissero comprese in questo modo, non ci sarebbero più discussioni filosofiche".
Così parlò quella luce ardente di carità; poi aggiunse: "Hai analizzato così bene il valore di questa moneta:
ora dimmi se la possiedi nella tua borsa". E io risposi: "Sì, la possiedo, così splendente e intatta, che nel suo conio non c'è nulla che mi faccia dubitare".
Subito dalla luce intensa che risplendeva lì uscirono queste parole: "Questa preziosa gemma, su cui si basa ogni virtù,
da chi e come ti è stata donata?" E io: "L'abbondante ispirazione dello Spirito Santo diffusa nelle pagine del Vecchio e del Nuovo Testamento,
mi ha dimostrato la realtà della fede così efficacemente che ogni altra dimostrazione sembra insignificante al confronto".
Poi sentii: "L'Antico e il Nuovo Testamento, che come dici, dimostrano la fede, perché ritieni che siano ispirati dalla parola di Dio?"
E io: "La prova che mi dimostra questa verità è costituita dalle opere che la confermarono e che non possono essere attribuite alla natura umana".
Mi fu risposto: "Dimmi, chi ti assicura che quei miracoli sono avvenuti? Non è che i libri, che vorresti dimostrare, te lo giurano".
"Se il mondo si è convertito al Cristianesimo" dissi io "senza bisogno di miracoli, questo stesso fatto è tale che tutti gli altri miracoli impallidiscono al confronto;
poiché tu iniziasti l'opera povero e privo di mezzi, per fondare la Chiesa, buona pianta che un tempo era una vite e ora è diventata corrotta".
Finito questo dialogo, la divina corte dei beati intonò in cerchio un "Dio laudamo" secondo la dolce melodia che si canta in Paradiso.
E san Pietro che così, con domande, mi aveva messo alla prova e già mi aveva condotto al momento culminante dell'esame,
iniziò di nuovo: "La Grazia divina che guida la tua mente con amore, ti ha suggerito fin qui come dovevi aprire la bocca,
cosicché io approvo ciò che è uscito dalla tua bocca: ma devi esprimere ciò che credi, e da dove hai attinto le tue convinzioni".
"O santo padre, che vedesti le verità in cui hai creduto così da superare, nella corsa verso il sepolcro, gambe più giovani",
io incominciai, "tu vuoi che io mostri l'essenza della mia prima fede e anche la sua origine.
E io rispondo: "Io credo in un Dio solo ed eterno, che muove tutto il cielo, senza essere mosso, ma con amore e desiderio.
E di questa mia fede non ho soltanto prove fisiche e metafisiche, ma essa mi dà anche la verità che discende dal cielo
attraverso Mosè, i profeti, i salmi, il vangelo, e voi che scriveste dopo che lo Spirito Santo luminoso vi rese santi.
E credo nelle tre persone eterne e ritengo queste un'essenza sia una sia trina, che ammette insieme il singolare e il plurale.
Da questa misteriosa condizione divina che ora ho affrontato, la mente mi imprime più volte la dottrina evangelica.
Questo punto è il principio, questa è la scintilla che poi si espande in fiamma vivace, e mi illumina come una stella del cielo".
Come il padrone che ascolta ciò che lo aggrada, e di conseguenza abbraccia il servo, rallegrandosi per la notizia, non appena finisce di parlare;
così cantando e benedicendomi, mi strinse tre volte, appena io tacqui, la luce apostolica per ordine del quale
io avevo parlato finora; tanto gli piacquero le mie risposte!
Se mai avverrà che il sacro poema, al quale hanno contribuito sia il Cielo sia la Terra, che mi ha tenuto impegnato per molti anni,
vinca la crudeltà che mi tiene lontano dal bell'ovile dove io, da agnello, dormii odiato dai nemici, come lupi che gli fan guerra;
ormai con voce ben diversa, e con altri capelli ritornerò lì come poeta, e sulla fronte del mio battesimo riceverò la corona di alloro;
poiché lì entrai nella fede che rende gradite le anime a Dio, e in seguito Pietro girò intorno alla mia fronte con la sua luce in segno di approvazione.
Poi un'altra luce si mosse verso di noi da quella corona di beati da dove era uscito il primo dei vicari di Cristo in Terra;
e Beatrice, piena di gioia, mi disse: "Guarda, guarda: ecco il santo per cui sulla Terra si va in pellegrinaggio in Galizia".
come quando il piccione si avvicina al compagno, l'uno e l'altro manifestano il proprio affetto, girando e facendo il verso;
così vidi l'uno essere accolto dall'altro principe glorioso, lodando il cibo spirituale che in paradiso li nutre.
Ma dopo che il vicendevole rallegrarsi fu terminato, ciascuno in silenzio si fermò davanti a me, splendente tanto da costringere il mio volto a chinarsi.
Allora Beatrice disse ridendo: "Oh anima gloriosa da cui fu esaltata la liberalità di questa celeste reggia, 
in questo cielo fai risuonare la speranza: tu la conosci bene, poiché tante volte la rappresenti, quante Gesù mostrò la sua predilezione ai suoi tre apostoli".
"Alza la testa e lasciati rassicurare; poiché ciò che arriva quassù dal mondo mortale deve essere perfezionato adeguandosi al nostro splendore".
Questo incoraggiamento mi arrivò dalla seconda anima lucente; quando alzai gli occhi verso i due apostoli, che prima erano stati costretti ad abbassarsi per il troppo splendore.
"Poiché il nostro imperatore, per singolare grazia, vuole che tu, prima di morire, ti presenti nell'aula più segreta della sua corte,
così che tu, dopo aver contemplato il paradiso per com'è, possa ravvivare in te stesso e negli altri, descrivendolo, la speranza che in terra accende gli animi con l'amore,
dimmi cos'è la speranza, dimmi in che misura se ne adorna la tua anima e da dove ti è venuta". Così seguitò dicendo la seconda luce.
E Beatrice, che mi ha guidato nella mia ascesa a un volo così alto in paradiso, mi precedette nel rispondere, dicendo così:
"Non esiste fra i Cristiani alcuna creatura con più speranza di quanta ne abbia lui, com'è scritto nella mente di Dio, Sole che illumina tutti noi beati:
Perciò a lui è concesso di uscire dal mondo terreno per arrivare alla Gerusalemme celeste, per vedere, prima che sia terminato il tempo assegnato alla sua missione terrena.
Intorno agli altri due quesiti che gli hai posto, non per sapere ma perché lui stesso possa raccontare quanto questa virtù gli stia a cuore,
lascio a lui la risposta, poiché non gli sarà difficile né sarà occasione di vanagloria; ed egli stesso risponderà, e sarà sostenuto in questo compito dalla grazia di Dio".
Come uno scolaro che asseconda presto e volentieri il maestro in ciò in cui è ben preparato, affinché la sua preparazione sia dimostrata,
"la speranza" dissi io "è una fiduciosa attesa della gloria futura, che nasce dalla grazia divina e dal merito precedente.
Da molti testi mi viene questa luce di saggezza; ma ciò che prima la infuse nel mio cuore fu l'autore dei Salmi.
"Sperino in te coloro che conoscono il tuo nome" dice egli nella sua lode a Dio: e come fa a non conoscerlo chi ha la fede cristiana?
Tu m'infondesti la speranza, con la parola e poi con l'epistola; cosicché il mio cuore trabocca di virtù, e io posso riversarla nei cuori degli altri".
Mentre parlavo così, nel cuore di quella fiamma luminosa si intravide un bagliore improvviso e rapido come un lampo.
Quindi disse: "L'amore di cui io ardo ancora per la virtù che mi accompagnò fino al martirio e alla morte,
mi spinge a parlare con te che mostri di amarla; e mi piace che tu parli di ciò che attendi in virtù della speranza stessa".
E io risposi: "Il Nuovo e l'Antico Testamento indicano la meta, questa meta che ho raggiunto mi dà la certezza della speranza stessa.
Isaia dice che ciascuna delle anime elette nella sua dimora celeste otterrà una doppia veste; e questa dimora è la beatitudine eterna.
E tuo fratello conferma questa rivelazione in maniera più elaborata e complessa, quando parla delle anime avvolte in vesti bianche.
E, verso la fine di questo discorso, si udì per prima cosa sopra di noi "sperino in te"; al quale tutte le corone di anime risposero.
Poi tra di loro una luce si schiarì facendosi così splendente che se il Cancro avesse una tale stella luminosa, per un mese intero non avremmo più notti d'inverno.
E come una lieta fanciulla si alza ed entra nelle danze, solo per onorare la novella sposa, e non per vanità,
così io vidi quell'anima più luminosa avvicinarsi verso i due apostoli che danzavano a ritmo come si addice al loro ardore di carità.
Si unì a loro nel coro e nella danza; e Beatrice li osservava, come una sposa silenziosa e immobile.
"Costui è l'apostolo Giovanni che posò il capo sul petto di Cristo, il quale dall'alto della croce lo elesse a un grande incarico"
Mi disse così Beatrice e neppure mentre pronunciava le sue parole distolse mai lo sguardo dalla corona di anime.
Come colui che aguzza la vista per cercare di vedere il Sole eclissarsi un po', e che, per vedere, diventa cieco;
così feci io di fronte a quell'ultima anima mentre mi fu detto: "Perché ti sforzi di vedere qualcosa che non c'è?
In Terra riposa il mio corpo e vi rimarrà insieme a tutti gli altri, finché il numero dei beati non raggiungerà la quantità stabilita da Dio.
Con la doppia veste ci sono solamente in paradiso i due che hai visto ascendere; e così tu lo riferirai sulla Terra”.
A queste parole, la corona di luci si fermò, insieme alla dolce armonia prodotta dalle loro tre voci,
proprio come i remi di una nave, che prima colpivano l’acqua, si arrestano tutti insieme al suono di un fischio, per evitare fatica o pericolo.
Ah quanto rimasi stupito nella mente quando mi voltai per cercare Beatrice, poiché non riuscivo a vederla, benché io fossi
accanto a lei e in Paradiso!
Mentre io ero incerto a causa della mia vista offuscata, dalla brillante luce che mi aveva abbagliato si levò una voce che catturò la mia attenzione,
dicendo: mentre aspetti di riacquistare la vista che hai affaticato fissandoti su di me, è bene che tu compensi questa mancanza esercitando la ragione.
Quindi inizia; e dimmi a quale fine aspira la tua anima, e considera che la tua vista sia temporaneamente smarrita e non persa per sempre;
perché Beatrice, che ti guida in questa divina regione, ha nel suo sguardo la virtù che ebbe la mano di Anania”.
Io dissi: “Presto o tardi, come vorrà, venga il rimedio per i miei occhi che furono come porte attraverso cui penetrò nel mio animo con quel fuoco d’amore di cui io sempre ardo.
Il bene che rende beata questa corte, Dio, è principio e fine di tutto il mio amore, sia per le cose grandi sia per quelle piccole”.
Quella stessa voce che mi aveva tolto la paura dall’improvviso abbaglio, mi incoraggiò di nuovo a parlare;
e disse: “Il tuo pensiero dev’essere chiarito setacciandolo sempre più finemente: ti conviene dire chi indirizzò l’arco del tuo amore a un così alto obiettivo”.
E io: “Tale amore si infonde nella mia mente sia attraverso argomenti filosofici sia attraverso l’autorità della Sacra Scrittura che discende dal cielo;
poiché il bene, quando è inteso come tale, accende l’amore di sé, e un amore tanto grande quanto più bontà comprende in sé stesso.
Dunque, la mente di ogni uomo, che, amando, discerne la verità insita in questa prova, deve necessariamente rivolgersi verso quell’essenza
che supera tutte le altre in bontà, al punto che ogni altro bene è solo un riflesso di ciò che deriva dalla sua luce.
Questa verità è chiarita alla mia mente da quel filosofo che spiega come Dio sia il principio dell’amore a cui tendono tutte le anime create immortali.
Lo dimostra la voce stessa di Dio, autore del mondo, che disse a Mosè, parlando di sé stesso, “Io ti mostrerò ogni bene”.
Me lo dimostri anche tu, iniziando il tuo libro che, più di ogni altro annuncio, svela sulla Terra il mistero del Cielo”.
E io udii: “Per gli argomenti della ragione umana e per l’autorità della Sacra Scrittura, il supremo dei tuoi amori si indirizza come a suo oggetto, a Dio.
Ma dimmi ancora se tu ti senti attratto verso di Lui, così da manifestare quanto forte è questo amore che ti morde”.
Non mi rimase nascosta la sacra volontà dell’aquila di Cristo, anzi compresi subito dove voleva condurre la mia dichiarazione di carità.
Perciò iniziai di nuovo: “Tutti quegli stimoli che invitano il cuore a rivolgersi a Dio, sono venuti in soccorso per alimentare la mia carità:
perché l’essenza del mondo e di me stesso, la morte che egli sostenne per la mia salvezza, e ciò che ogni fedele spera come spero io,
insieme alla già citata conoscenza della verità, tutti questi motivi mi hanno sottratto al mare tempestoso degli amori fallaci verso il sicuro approdo del vero amore.
Io amo così tanto le creature di cui si adorna l’orto dell’eterno ortolano, quanto esse partecipano della sua bontà”.
Non appena io tacqui, un dolcissimo canto risuonò nel paradiso, e Beatrice insieme alle altre anime diceva: “Santo, Santo, Santo!”
E come di fronte a una luce intensa e improvvisa l’uomo si sveglia perché lo spirito visivo corre dal cervello alla pupilla lungo il nervo,
e così svegliato non capisce ciò che vede, essendo privo di coscienza finché non recupera la facoltà percettiva;
così Beatrice allontanò ogni ombra dai miei occhi con la luce raggiante dei suoi, che risplendeva da più di mille miglia:
per cui da quel momento vidi meglio di prima; e quasi stupito domandai chi fosse quella quarta anima luminosa che vidi tra noi.
E Beatrice: “Dentro questa luce contempla amorevolmente il suo creatore, la prima anima, che fu la prima ad essere creata da Dio”.
Come il ramo che piega la sua cima al soffio del vento, e poi si raddrizza per la propria inclinazione naturale a levarsi,
così feci io mentre questa parlava, per lo stupore, e poi ripresi coraggio poiché ardevo dal desiderio di parlare.
E iniziai: “Oh uomo che fosti creato solo e già adulto, oh antico padre di fronte al quale ogni sposa è anche figlia e nuora, ti prego con tutta la mia devozione affinché mi parli: tu vedi in Dio cosa desidero da te, e per ascoltare prima le tue parole non ti pongo la mia richiesta”.
Ti prego con tutta la devozione che ho affinché tu mi parli: tu vedi in Dio cosa desidero, e per ascoltare prima le tue parole, non ti pongo la mia richiesta”.
Come un animale coperto con un panno si agita confusamente, rivelando i suoi movimenti a chi guarda, poiché il panno che lo copre rivela i suoi movimenti;
così l'anima di Adamo mi mostrava, attraverso il velo di luce, quanto essa fosse lieta di soddisfarmi.
Così disse: “Sebbene tu non l'abbia espressa, capisco chiaramente ciò che desideri, meglio di qualsiasi altra cosa che ti sia più chiara;
poiché vedo la tua volontà riflessa nella mente divina, che si specchia in altre cose, senza che nessuna possa rifletterla perfettamente.
Tu vuoi sapere da quanto tempo Dio mi ha posto nel giardino divino, dove questa tua guida ti ha portato attraverso i cieli,
e quanto fui amato per i miei occhi, e quale fu la vera ragione della grande ira, e quale lingua usai e creai.
Ora, figlio mio, la ragione dell'esilio dall'Eden non fu tanto aver mangiato il frutto proibito, ma aver voluto oltrepassare il limite che mi era stato imposto.
Dal Limbo, da cui Beatrice chiamò Virgilio, desiderai di salire a questo celeste concilio per quattromila trecento due anni;
e prima ancora, mentre vivevo sulla terra, vidi il Sole compiere novecento trenta volte il suo giro.Il linguaggio che utilizzavo si estinse prima che il popolo babilonese, sotto la guida di Nembròt, si mettesse a lavorare alla mai completata torre di Babele;
La lingua che io parlai si estinse prima che il popolo babilonese, sotto la guida di Nembròt si accingesse all’opera, mai finita, della torre di Babele;
poiché nessun risultato della mente umana è mai stato eterno a causa della mutevolezza dei gusti, che si rinnovano continuamente in base agli influssi astrali.
È naturale per l’uomo parlare; tuttavia, esprimersi in un modo piuttosto che in un altro non è un effetto della natura ma una libera scelta degli uomini.
Prima che io scendessi all’Inferno, il sommo bene che mi avvolgeva con la sua luce era chiamato “I” sulla Terra;
successivamente venne denominato “El”: ciò è necessario, poiché le abitudini dei mortali sono come una foglia su un ramo, che cade e viene sostituita da un’altra.
Nel paradiso terrestre, il monte più alto sulla superficie del mare, rimasi prima e dopo il peccato, dalla prima ora del giorno fino alla seconda, che segue la sesta,
quando il Sole cambia quadrante”.
Tutto il coro di beati del Paradiso iniziò cantando “Gloria al Padre, al Figlio e allo Spirito Santo”, con una dolcezza tale che il canto mi inebriava.
Ciò che vedevo mi sembrava un’esplosione di risa gioiose in tutto l’Universo; poiché la gioia che mi pervadeva mi penetrava attraverso la vista e l’udito contemporaneamente.
Oh gioia! Oh inesprimibile felicità! Oh vita paradisiaca di amore e di pace! Oh tesoro sicuro, lontano da ogni avidità.
Davanti ai miei occhi c’erano quattro anime luminose, e quella che prima si era avvicinata iniziò a brillare ancora di più,
e divenne così luminosa che sembrava come se Giove e Marte, se fossero stati uccelli, si fossero scambiati i colori delle piume.
La Provvidenza divina, che qui in Paradiso assegna compiti e mansioni alle anime, impose il silenzio a tutto il beato coro,
quando udii: “Se cambio colore non ti sorprendere, perché, quando parlerò, vedrai cambiare colore a tutte queste anime del coro.
Colui che usurpa il mio posto sulla Terra, il mio seggio che è attualmente vacante agli occhi di Cristo, Figlio di Dio,
ha trasformato il luogo del mio martirio in una cloaca di sangue e sporcizia; per cui l’angelo perverso, caduto dal Cielo, ora gioisce sulla Terra”.
Allora vidi l’intero cielo di anime tingersi di un rosso acceso, come quello che colora le nuvole al tramonto o all’alba quando il sole le illumina di fronte.
E come una donna onesta, che pur essendo sicura di sé, si sente in imbarazzo al solo udire un peccato altrui,
così Beatrice cambiò espressione e colore, impallidendo: e credo che un tale cambiamento avvenne nel cielo quando Cristo morì sulla croce.
Poi Pietro riprese a parlare, con una voce così diversa da prima che la sua espressione non cambiò più della sua voce:
“La Chiesa, sposa di Cristo, non fu nutrita con il mio sangue, né con quello dei miei successori Lino e Anacleto, per essere poi usata come strumento di profitto;
ma affinché fosse guida verso l’acquisto della beatitudine eterna, Sisto, Pio, Callisto e Urbano piansero prima le persecuzioni dei cristiani, poi caddero essi stessi martiri.
Non avevamo intenzione che il papato favorisse una parte della cristianità contro l’altra, una sostenuta e l’altra avversata dai nostri successori;
né che i simboli della Chiesa, che mi furono affidati, diventassero insegne di guerra per combattere contro altri cristiani battezzati;
né che la mia immagine fosse usata come sigillo per falsi privilegi comprati con denaro, per i quali spesso arrossisco e mi infurio di rabbia.
Dal Cielo si vedono attraverso tutti i pascoli della Chiesa lupi feroci travestiti da pastori: oh vendetta divina, perché indugi ad arrivare?
Già Caorsini e Guasconi stanno per saccheggiare i beni della Chiesa, acquistati col nostro sangue: che triste fine per la Chiesa, che aveva avuto un così buon inizio!
Ma la Provvidenza divina, che con Scipione difese Roma e la mantenne come gloria del mondo, presto verrà in aiuto, come io già prevedo.
E tu, figlio mio, che tornerai giù sulla Terra, poiché non sei ancora liberato dal peso del corpo mortale, non tacere e rivela agli uomini ciò che io non ti nascondo qui in Paradiso”.
Così come l’atmosfera terrestre fa cadere in forma di fiocchi di neve i vapori umidi condensati, in inverno quando il sole entra nella costellazione del Capricorno,
Così osservai il cielo del Paradiso adornarsi con le luci trionfanti delle anime, che prima si erano intrattenute con noi, e ora risalivano silenziosamente verso l’Empireo.
Il mio sguardo seguiva i loro movimenti, finché la distanza crescente non mi impedì di distinguerle ulteriormente.
Per cui Beatrice, vedendo che non ero più concentrato nel guardare in alto, mi disse: “Abbassa lo sguardo e osserva l’arco che hai percorso, voltandoti”.
Da quando avevo guardato la Terra per la prima volta, mi resi conto di aver attraversato tutto l’arco celeste che va da Gerusalemme alla prima delle sette zinne climatiche della Terra;
così che io vedevo, da una parte, oltre Cadice, le acque che Ulisse tentò invano di attraversare, e dall’altra, le coste da cui Giove rapì la bella Europa.
E avrei potuto vedere ancora meglio l’estensione della Terra; ma il Sole, nel suo percorso sotto i miei piedi a trenta gradi di distanza, non illuminava ciò che era sotto di me.
La mia mente, rapita dall’amore e sempre rivolta con desiderio all’immagine di Beatrice, bramava più che mai di guardarla:
e se mai la natura o l’arte crearono immagini di bellezza, vive o dipinte, capaci di attrarre gli sguardi o di far innamorare le menti come esche,
tutte queste bellezze, riunite insieme, sembrerebbero insignificanti di fronte alla divina bellezza che vidi brillare nello sguardo quando mi girai verso il suo volto sorridente.
E la forza virtù che quello sguardo mi infuse, mi strappò dalla costellazione dei Gemelli e mi spinse verso il cielo che si muove più velocemente di tutti.
Tutte le sue parti, vivissime ed eccelse, erano così uniformi che non so dire con precisione in quale luogo Beatrice mi condusse.
Ma lei, conoscendo il mio desiderio di sapere dove fossi, iniziò a parlare, ridendo così beatamente che sembrava che Dio stesso gioisse nel suo volto:
“Da qui, come dalla sua origine primordiale, muove tutta la natura del mondo, facendo sì che al centro la Terra resti immobile mentre intorno tutto si muove;
e questo cielo non ha altro luogo se non la mente divina, in cui si illumina e si accende l’amore che lo fa ruotare e la virtù che trasmette ai cieli sottostanti.
L’Empireo, luce e amore, lo avvolge come un cerchio, così come questo comprende nel suo giro tutti i cieli minori; e l’Empireo è compreso nel suo operare solo da Dio.
Il suo moto non è determinato da nessun altro movimento; al contrario, gli altri si misurano sul suo, così come il numero dieci si divide in cinque e due parti.
E ormai ti deve essere chiaro che anche il tempo ha le sue radici in questo Primo Mobile, da cui dipende tutto il movimento degli altri cieli.
Oh avidità che fai affondare gli uomini, impedendo loro di sollevare lo sguardo fuori dalle onde del tuo mare!
Fiorisce spontaneamente negli uomini il proposito rivolto al bene; ma le continue piogge trasformano le buone susine in frutti marci, facendoli deteriorare per l’umidità.
Fede e innocenza si trovano ora solo nei bambini; poi col passare del tempo entrambe svaniscono prima che le guance siano coperte di barba.
Chi, da bambino, mangia poco, appena cresce divora ogni cibo in qualsiasi stagione, non rispettando le astinenze comandate;
e chi, da piccolo, ama e ascolta la propria madre, non appena impara a parlare, arriva a odiarla al punto da desiderarne la morte.
Così la pelle naturalmente bianca dell’uomo si scurisce, diventando da bianca a nera, quando è esposta ai raggi del sole, che va e viene.
Non meravigliarti, pensa che sulla Terra non esiste una guida sicura; per cui l’umanità non procede verso il bene.
Ma prima che gennaio arrivi in primavera, a causa di quelle frazioni del giorno trascurate nel calcolo del tempo, i cieli irradieranno influssi tali sulla Terra che
il destino produrrà gli effetti tanto attesi, girando le poppe delle navi dove ora stanno le prue, così che l’umanità procederà nella giusta direzione;
e alle buone intenzioni seguiranno le buone azioni.
Dopo che Beatrice, colei che mi eleva a gioie paradisiache, mi ebbe rivelato la verità riguardo ciò che i miseri mortali affrontano nella loro vita presente,
come chi improvvisamente vede in uno specchio la fiamma di una grossa torcia e ne è illuminato alle spalle, prima ancora di vedere la torcia o di pensare di averla dietro di sé,
e si volta per verificare se lo specchio non mentisca, e vede che il riflesso è conforme alla realtà come una melodia che segue il suo ritmo;
allo stesso modo, la mia memoria ricorda che feci così guardando Beatrice nei suoi begli occhi un’altra volta, attraverso i quali fui preso d’Amore.
E mentre mi voltai e i miei occhi furono toccati da ciò che appare in quella sfera celeste volante, ogni qualvolta si fissi bene il suo orizzonte,
vidi un punto luminoso che emanava una luce così intensa che lo sguardo, bruciato dalla sua intensità, è costretto a chiudersi;
e quel punto era così piccolo, che qualsiasi stella vista da noi come più piccola sembrerebbe grande come la luna, se fosse vicina a esso.
A una distanza forse non maggiore di quella che separa l’alone di una stella che lo crea intorno a sé quando il vapore che lo compone è più fitto,
distanziato intorno a quel punto che vedevo, un cerchio di fuoco girava così veloce che superava quel movimento che fa girare il mondo più rapidamente.
E questo cerchio infuocato era circondato da un altro, e quello da un terzo, e il terzo da un quarto e così via, il quarto da un quinto, il quinto da un sesto.
Oltre i primi sei cerchi, il settimo era così largo che l’arcobaleno a giugno non riuscirebbe a contenerlo per intero.
Così ugualmente per l’ottavo e il nono cerchio; e ciascuno dei nove cerchi si muoveva tanto più lentamente quanto era più distante dal primo, proporzionalmente;
e più limpida risplendeva la fiamma del cerchio più vicino alla scintilla di pura luce, poiché, credo, il cerchio più vicino era più permeato dalla verità divina."
La mia Beatrice, vedendomi assorto nel dubbio e desideroso di sapere, disse: "Da quel punto luminoso dipende tutto il cielo e tutto il creato naturale.
Osserva quel cerchio che lo circonda più da vicino; e sappi che il suo movimento è così veloce a causa dell'amore che lo spinge".
E io a lei: "Se tutto il mondo rispecchiasse l'ordine che vedo in quei cerchi rotanti, ciò che mi è stato spiegato mi soddisferebbe;
ma nel mondo terreno avviene il contrario: è possibile vedere che i cieli, quanto più sono lontani dalla Terra, tanto più velocemente si muovono.
Perciò, se il mio desiderio di comprendere deve essere appagato in questo Primo Mobile, tempio degli angeli con l'Empireo come confine, fatto di luce e amore,
è necessario che mi sia chiarito perché l'ordine che governa la Terra non sia perfettamente conforme all'ordine dei cieli, poiché da solo non posso trovare una spiegazione".
"Non devi sorprenderti se non riesci a sciogliere questo nodo con le tue dita, esso è così stretto perché nessuno ha mai tentato di affrontarlo!"
Così disse Beatrice; e poi continuò: "se vuoi appagare il tuo dubbio, accogli ciò che ti dirò; e poi riflettici con attenzione.
I cieli sono vasti più o meno in proporzione alla virtù che ciascuno di essi trasmette.
La bontà che discende da Dio, quanto più è grande, tanto più si espande; un corpo, quanto più è grande, se le sue parti sono disposte in modo armonioso, tanto più può contenere influenze salutari.
Pertanto, il Primo Mobile, che trascina con sé tutto l'universo nel suo movimento, corrisponde al cerchio più vicino a Dio, che dona più amore e più saggezza.
Perciò, se consideri la virtù come unità di misura, e non la dimensione dei cerchi in cui dimorano le gerarchie angeliche,
noterai la mirabile proporzione tra ciascun cielo e l'intelligenza che vi esercita la propria virtù, così che al cielo più grande corrisponde una maggiore intensità di virtù e al più piccolo una minore".
Come l'aria rimane luminosa e chiara quando il vento di Borea soffia più temperato da nord-ovest
e spazza via la nebbia che prima la velava, così che il cielo appare ridente in tutta la sua bellezza, libero da ogni macchia;
così feci io, dopo che Beatrice, la mia guida, mi elargì il beneficio di una chiara risposta, e vidi la verità brillare in cielo come una stella.
E dopo che le sue parole ebbero fine, le sfere angeliche iniziarono a scintillare come ferro incandescente.
Ogni scintilla girava insieme alla fiamma da cui proveniva; ed erano così tante, che il loro numero cresceva in progressioni geometriche di migliaia in migliaia.
Sentivo gli angeli cantare osanna a Dio da cerchio a cerchio, punto fisso intorno al quale ruotano, e che li conserverà per sempre nelle sedi loro assegnate.
E Beatrice, che vedeva i pensieri dubbi che sorgevano nella mia mente, disse: "I primi cerchi ti hanno mostrato i Serafini e i Cherubini.
Essi ruotano così velocemente seguendo il moto di Dio, perché vogliono avvicinarsi a Lui quanto più possono; e possono, in quanto sono più capaci di contemplare Dio.
Quelle altre intelligenze angeliche che ruotano intorno a essi si chiamano Troni, e sono seggi dei decreti divini, perché chiudono la prima terna delle gerarchie angeliche.
E devi sapere che tutte queste schiere di angeli godono di una beatitudine proporzionata alla loro capacità di visione di Dio, che è verità che appaga ogni intelletto.
Da ciò si deduce che la beatitudine consiste nell'atto di contemplare, non in quello di amare, che ne è invece soltanto una conseguenza;
e la possibilità di contemplare concessa alle creature dipende dal merito, che a sua volta dipende dalla grazia divina e dalla buona volontà: così si procede di grado in grado.
La seconda terna, che germoglia e fiorisce in questa primavera celeste e dunque eterna, che l'arrivo dell'autunno non rende mai spoglia,
canta in eterno la lode a Dio 'Osanna', con tre melodie che risuonano nei tre ordini angelici di cui è composta la terna stessa.
In questa gerarchia divina si trovano le essenze divine: la prima è Dominazioni, poi ci sono Virtù e il terzo ordine è costituito da Potestà.
Infine, nei penultimi due gradi della gerarchia ruotano i Principati e gli Arcangeli; mentre l'ultimo grado è occupato da Angeli in festa.
Queste creature fissano il loro sguardo verso Dio, e migliorano in virtù le cose terrene affinché esse siano attratte verso Dio, trascinando con sé tutte quelle che si trovano nei gradi inferiori.
E Dionigi l’Areopagita si mise, con tanto amore, a contemplare queste creature, riuscendo a classificarle e a chiamarle per nome cosi come faccio io ora.
Ma Gregorio Magno si scostò poi da lui, per cui, non appena aprì gli occhi alla verità in questo cielo, rise di se stesso.
E non voglio che tu ti stupisca che un uomo abbia rivelato un tale mistero sulla Terra; perché glielo svelò, insieme a molte altre verità di questi cieli divini
chi aveva avuto la grazia di vederlo quassù di persona".